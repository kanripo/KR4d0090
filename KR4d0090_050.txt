# -*- mode: mandoku-view; -*-
#+TITLE: 張右史文集
#+DATE: 2015-09-11 09:57:37.651092
#+PROPERTY: ID KR4d0090
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 50
#+PROPERTY: FILE SB04n0249-050張右史文集-卷第五十.
<pb:KR4d0090_SBCK_050-1a>¶
張右史文集&KR0195;第五十¶
　記　傳(附)¶
　　　景徳寺西禅院慈氏殿記¶
過去有佛號大通智勝佛十方&KR0394;天十六王¶
子羅列上下請轉法輪而曰佛知時未至受¶
請嘿然坐及時至也乃三轉十二行法輪如¶
釁雲普雨一切夫具福慧至于佛而演法利¶
衆猶湏候時者雖聖人不&KR0014;違而况其餘哉¶
景徳寺西禅院有慈氏菩薩聖像至和中院¶
<pb:KR4d0090_SBCK_050-1b>¶
僧法肇自錢塘内之而居院之傍舍如是凡¶
歴五住持僧而未有以易也比丘詮嗣院事¶
乃歎曰此我之責也佛以象法道利群品使¶
濁刼&KR0086;世猶&KR0023;見佛&KR0181;金光身其奉事當加¶
謹其為役當加勤而吾慈氏像乃藏之漏屋¶
不大振&KR0139;天龍&KR0294;神其謂我何元符元年&KR0036;¶
憤出都遍一切以願力故諸受化者&KR0172;喜施¶
與金帛無量乃創為正殿其命工以二年之¶
春粤五月而殿成慈氏居中菩薩列侍程程¶
<pb:KR4d0090_SBCK_050-2a>¶
妙好荘嚴之具以為供飬青蓮下&KR0026;悲慜四¶
衆白毫旁耀如現大千都城士女凡瞻禮者¶
如升兜率㳺内院聞海潮音受勝妙樂詮容¶
属予記其事余曰前五比丘豈無一人嘗作¶
是念欲集是事者乎而殿成于子何也佛子¶
當㫁一切法有時譬如草木敷榮于春夏黄¶
落于秋冬過去未来不可得及時既至則我¶
雖不為而彼自成子當其時故財不劳而足¶
役不乆而就如償所&KR0018;取而不怨時哉時哉¶
<pb:KR4d0090_SBCK_050-2b>¶
當知佛子成是功徳是大福本是大善根盡¶
未来世無有窮盡雖然佛身充滿一切聲色¶
是行邪道向上一路向慈氏未生時&KR0153;取¶
　　　記異¶
元豐己丑六月余故人子假承務&KR0048;楊克勤¶
自合肥赴京師過咸平爲予言道出亳州太¶
清宫下太清之人爲楊言有道人方士者貧¶
寠而意氣甚&KR0045;携藥爐燒藥老子殿下大言¶
自尊指老君像曰吾老君師也衆聚&KR0026;湏&KR0119;¶
<pb:KR4d0090_SBCK_050-3a>¶
有火自其爐出然其衣即㷔&KR0036;滿身其人驚¶
走左右以水沃之不㓕狂走庭中火所&KR0052;地¶
物不然獨燒其身湏&KR0119;北面老子像若首伏¶
者已而斃視其身灼爛矣楊問之太清宫人¶
與騐尸官不異嗚呼其亦異矣狂士之以僣¶
誕自尊者其情豈有他哉欲驚愚夫癡氓以¶
自售其薬為一金之利而已世之狂者欲自¶
售其學以誑昧者之耳目而冐其利㓕棄訓¶
典毁訾先儒操臆見&KR0059;智而以聖人自期者¶
<pb:KR4d0090_SBCK_050-3b>¶
與太清之狂士何以異哉得無有怒目切齒¶
者乎夫學不死飬氣煉形者皆宗老子狂士¶
之術出于老子者也因其師以有知乃掩其¶
所得而求售焉叛其本甚矣世之欲自大而¶
&KR0111;其本者可以鍳諸此¶
　　　兾州學記¶
朝廷以學校道藝教天下之士亦已乆矣而¶
其興衰亦擊其守長之&KR0014;否&KR0159;暦中始詔郡¶
縣立學而信都乃即孔子廟而為之僅以塞¶
<pb:KR4d0090_SBCK_050-4a>¶
詔其後爲守者欲興之&KR0190;矣皆不果成元祐¶
某年河中劉侯守兾始大作學舍師之受&KR0052;¶
有堂而諸生肄業有室凡學之百湏皆其精¶
壮完好可以傳乆逺又爲之買良田治市舍¶
籍其所入以飬士而士之来學者日有餼學¶
之有司者月有給其秀民良才従其先生長¶
者皆徃㳺焉四方之士聞而来者日至劉侯¶
喜其有成而使其属李公輔請文于譙郡張¶
耒以記之爲之言曰嗟乎政事之緩急如人¶
<pb:KR4d0090_SBCK_050-4b>¶
之於飲食不可強也強使急者緩如止飢者¶
之食強使緩者急如持食以進飽二者無恠¶
其不可也余嘗恠今之士大夫皆&KR0014;責守令¶
不如古者興學校隆師儒讀書行禮其中而¶
為守令者雖責之不受亦不害其為政論守¶
令之能否與夫人民之利病亦絶不在此何¶
也三代之時天子諸侯之有學其朝夕政事¶
之所係不啻如今省寺之要且急也自出師¶
受成献馘皆必由之則一士之不率教至勤¶
<pb:KR4d0090_SBCK_050-5a>¶
天子公卿而親臨焉盖無足恠當此之時雖¶
欲緩而不治亦不可得先王之俗既亾更&KR0190;¶
千&KR0010;風俗禮楽既已大異矣而朝廷郡縣之¶
政視學校無毫髪相及而乃日夜責之以不¶
如古夫我則無用而強授之此何爲者也且¶
不恠夫冠者之不爲章甫&KR0016;者之不爲駟馬¶
而獨恠學校之不如三王不亦異哉夫求三¶
王之治不立學是廢食于飢而必責學校于¶
今日猶強食于飽必不行矣由是言之學之¶
<pb:KR4d0090_SBCK_050-5b>¶
興廢其本末逺矣吏未有責也夫未可以責¶
吏則劉侯之為此殆苟然欤盖昔者子貢欲¶
去告朔之餼羊子曰爾爱其羊我爱其禮夫¶
不告朔而去羊未害也然使後世不知有告¶
朔者自去羊始以今之政為無事于學而為¶
不可也因我之無用而毁古人之所急安知¶
来者之不有作乎此劉侯之所不忍也侯之¶
意亦深矣¶
　　　司馬温公祠堂記¶
<pb:KR4d0090_SBCK_050-6a>¶
元祐元年九月甲子丞相司馬公薨朝廷議¶
所以追崇之于是進爵為公而國于温惟司¶
馬氏系出晉安平獻王孚而献王河内温人¶
也故推本其故家而封之五年奉議郎王仲¶
孺為温令告其邑人曰惟司馬公道徳功烈¶
著于朝廷施及生民者自匹夫匹婦與夫荒¶
外戎狄悍夫姦民心革誠服左右両宫格于¶
太平是其功徳宜配社稷天下祀之而温者¶
國也顧不&KR0014;祠而可乎于是度地作堂&KR0030;公¶
<pb:KR4d0090_SBCK_050-6b>¶
像而禮祠焉告于譙郡張耒使記之耒為之¶
言曰盛徳之不作于世乆矣古之所謂盛徳¶
者不施而民服無事而民信未嘗動顔色見¶
詞氣而天下従之若子弟之慕父兄故其為¶
功也不劳而物莫之&KR0014;禦三代之亾聖賢不¶
作而士之&KR0014;有所立于世者亦多矣然皆費¶
心殚力招天下而従之以其智勝之後&KR0014;有¶
成是何也徳不足而取辦于其才故也故其¶
所建立劳苦而淺陋夫豈不欲為盛徳之事¶
<pb:KR4d0090_SBCK_050-7a>¶
哉盖其所積者有不足故也子産君子也猶¶
曰惟有徳者能以寛服民其次莫如猛夫子¶
産豈欲爲猛哉以謂徳之効實難懼夫好高¶
之難成也是以甘心于其次以求夫無失嗚¶
呼徳者子産之所難而况其下者乎故自秦¶
漢而後更千有餘&KR0010;而盛徳之士不作盖無¶
足恠惟司馬公事君而君敬之未嘗求民而¶
民與之非其&KR0011;者有不合而無不信受其罰¶
者有不悦而無敢謗其自洛入覲也郡邑田¶
<pb:KR4d0090_SBCK_050-7b>¶
里至于京師&KR0026;者千萬環聚嗟嘆至于泣下¶
嗟乎此可以言語術智得之哉故其相天下¶
也因物之所利而與之因人之所&KR0773;而更之¶
従容指麾内外響&KR0063;而天下無事矣盖自秦¶
漢以来至公而盛徳之效始見于世可謂盛¶
矣嗚呼當大事䖏大疑勇者招敵智者招謀¶
惟有徳而後萬物服則夫二聖之所以用公¶
其可知也夫某辱㳺公之門而喜王君之好¶
徳使以其說書于堂而刻之¶
<pb:KR4d0090_SBCK_050-8a>¶
　　　真陽縣素絲堂記¶
&KR0159;暦中&KR0120;居錢公守真陽名其燕寝曰素絲¶
堂耒紹聖&KR0004;忝守是郡此堂具存而四年謪¶
齊安道蔡之真陽真陽宰錢君&KR0120;居之孫也¶
授館于縣舍其西有堂宏敞而高潔寒暑之¶
居咸宜而錢君名之曰素絲而属予記之惟¶
錢氏有大功事于吴為宋忠臣著于令甲而¶
子孫仕于朝以才徳為名臣者相&KR0071;號為天¶
下甲族&KR0026;錢君所以名堂之意則其潔已守¶
<pb:KR4d0090_SBCK_050-8b>¶
公之意有自来矣錢君治真陽不劳而庻務¶
舉與客終日清言于堂上視其䂓畫継其祖¶
無難也&KR0120;居諱彦逺吴越忠懿王之孫閠月¶
二十五日¶
　　　萬夀縣學記¶
萬夀令皇甫君治縣有餘力吏之常職無不¶
學矣而嘗慨然曰是未足以為改也令吾民¶
小之為闘䦧大之為盗賊鞭笞戮死相&KR0071;于¶
有司而不知耻意者未嘗教之欤教之道必¶
<pb:KR4d0090_SBCK_050-9a>¶
先治學校誘其民才秀民而&KR0134;飬之使之業¶
成出仕受禄于朝而後田里閭井之人風動¶
慕悦而興于善盖漢文翁之治蜀唐常&KR0061;之¶
治閩皆用此道然蜀閩皆去中厚&KR0190;千里其¶
民雜乎蠻夷猶且教之有成而况吾邑之在¶
淮頴間去王都&KR0138;&KR0190;百里其民儉樸而倡&KR0278;¶
拙静慎而獄訟稀若是而不教令之罪也縣¶
故有孔子祠前令嘗増為學舍而不果成廢¶
且二十年矣君于是相地賦工興&KR0229;四旬而¶
<pb:KR4d0090_SBCK_050-9b>¶
學成自孔子之堂與夫門廡齋序凡學之百¶
湏皆具而邑之士買田十有二頃以獻君又¶
闢學之四隅得地六十&KR0341;植雜果千本凡此¶
十二頃六十&KR0341;之地取其毛足以給飬士而¶
又爲之延師儒以教之而邑之子弟来學者¶
日加多余守頴時則聞君之興學辛巳之冬¶
予移官臨汝道邑中君館我于新學而属予¶
記之予謂之曰今州縣之吏取辦目前責以¶
教民則不受而上之人亦不復責之者而君¶
<pb:KR4d0090_SBCK_050-10a>¶
乃引以自任如此古循吏之用心也雖然為¶
政易教民難教民者始于至誠終于不&KR0786;二¶
者皆本于治吾心一不至則不能以有成盖¶
未易也君勉之哉¶
　　　太寕寺僧堂記¶
圎明岳師住淮隂之太寕寺其始至也墙屋¶
圮毁佛事不嚴&KR0010;乃大饑寺田之入不足以¶
給其衆圎明日夜尅苦菲薄率其徒為劳辱¶
事完&KR0024;葺治雖寒暑不休寺乃僅完余去太¶
<pb:KR4d0090_SBCK_050-10b>¶
寕五年而再至入門視左右前後脱然疑非¶
昔者視聼歩&KR0130;明潔安稳盖易&KR0199;而新者十¶
五六矣余劳圎明曰小邑民貧能相&KR0134;而成¶
此未易也圎明曰自容而已未足道也佛之¶
道先物而後已苦身而安人吾之僧堂&KR0763;陋¶
&KR0102;&KR0086;不足以延四方之學者吾&KR0005;易為重堂¶
使容百人飲食寝䖏于前讀誦燕息于後而¶
吾之居此可以無愧矣明年春堂成其周廣¶
䴡好皆如其言而命余為之記曰天下之物¶
<pb:KR4d0090_SBCK_050-11a>¶
各以其功而居其享未有無故而安受天下¶
之飬者不幸而冐得之則譏罵詬辱其或傾¶
害&KR0434;取必奪之而後已若佛者世固未嘗見¶
獨以其書東越幾千萬里而来中國未嘗期¶
人之尊敬奉事而自一邑一國望其宫室棟¶
宇傑大壮䴡者必佛與其徒之所居富人大¶
家爱啬蓄藏至不以分骨&KR0079;而擇取精好交¶
手而献之佛其心惟恐其不我享也人之所¶
畏爱莫若賞罸人君持玉帛爵賞刀鋸鈇&KR0207;¶
<pb:KR4d0090_SBCK_050-11b>¶
率其下従所欲有&KR0367;然不肯為用者世之營¶
治塔廟佛像者其不&KR0014;為也無強之者其能¶
為也豈遽有利哉而其動力者不啻如爱父¶
母畏宫府殚智畢力不以一毫自欺至其有¶
成公上之力或有不能及夫君子之于簞食¶
豆&KR0245;其得不得皆以為有命彼獨安享天下¶
之奉如此國君不以為僣天下莫之敢議謂¶
之無故而得世豈容有此理哉嗚呼世之學¶
佛者無有一毫之累以劳其心飢而人與之¶
<pb:KR4d0090_SBCK_050-12a>¶
食居而人與之舎人任其飢寒之&KR0104;而已享¶
其學道之利者無乃人以其望佛者望之耶¶
嗚呼使誠得佛之道則吾&KR0005;以所以事佛者¶
事之知其不足如&KR0005;冐而䖏也則資物之一¶
毛亦&KR0005;償之彼佛者果無故而得之盖亦視¶
其所享而占其功&KR0026;其所取而知其與是其¶
默相天下隂利萬物之功宜亦不可計矣而¶
惑者嘗欲憤詆而勝之不亦過乎彼屡詆而¶
不勝者其必有可恃也¶
<pb:KR4d0090_SBCK_050-12b>¶
　　　任青傳¶
任青夀春人少無頼為盗以智&KR0190;雄其黨有¶
聲群盗中然青為盗不多殺害為濟所欲不¶
多求稍有以賢其&KR0011;矣里僧有善驢其值&KR0190;¶
萬錢僧爱之所以圉偹之甚固盗&KR0190;取之不¶
得于是里少年聚&KR0190;萬錢邀青曰子能得驢¶
則請以錢為君夀不&KR0014;得君&KR0301;得名也青&KR0015;¶
謝少年辭不&KR0014;少年固強之青曰具飲夜半¶
吾乗驢来詣君矣雖然願以是為戲卒事請¶
<pb:KR4d0090_SBCK_050-13a>¶
以驢還僧少年曰諾夜半青懐刀超其垣入¶
僧繫驢房外鎻驢前足無可觧理青即觧刀¶
微刺驢足間見血以刀擊地跑者乆之僧聞¶
使童疾走燭視驢青疾&KR0120;匿童即語鎻齧驢¶
足流血矣僧即取鑰命童觧鎻童去寝熟青¶
即牽驢自其門出疾驅而至少年所一座大¶
驚明日乃使謝僧還驢曰吾以為戲願勿罪¶
也其多智&KR0011;率如此後稍聚黨罪過&KR0190;&KR0036;吏¶
捕逐不得聞朝廷詔使招出之青即自詣夀¶
<pb:KR4d0090_SBCK_050-13b>¶
春詔以&KR0024;卒太守使捕部中盗徃輙得境為¶
無盗以劳稍遷䓁後&KR0190;得尤賊詔受官至右¶
侍禁元豐三年河&KR0047;伊陽賊張晏聚黨抄掠¶
傷吏士朝廷&KR0223;青為伊陽廵檢五年盗刼伊¶
陽之小水青追盗至福昌余因見之青長六¶
尺餘慷慨敢勇持刀入山獨行二百餘里以¶
一旹徃返然貌恂恂謙恭事士大夫甚謹惟¶
恐不當其意居官小心畏法㢘潔御下有㤙¶
其語㭪盗甚有方畧云先是朝廷興師取靈¶
<pb:KR4d0090_SBCK_050-14a>¶
州陕西轉運使李察當領徒従大&KR0005;高遵&KR0073;¶
軍出塞察與青有&KR0199;㤙奏辟青従行遵&KR0073;軍¶
疾驅入塞察&KR0190;危窘矣青夜守察則&KR0013;甲守¶
其寝撫左右得其&KR0172;心察卒頼以全者青之¶
力也張子曰青始強&KR0064;爲盗賊後乃折莭士¶
大夫或媿焉其始盖無有教之者故也夫中¶
道爲善猶不失爲士况終始于善者哉然青¶
才有過人者彼雖爲盗固有以自異也¶
　　　竹夫人傳¶
<pb:KR4d0090_SBCK_050-14b>¶
夫人竹氏其族本出于渭上徃徃散居&KR0047;山¶
中後見㓕于匠氏武帝時因縁得食上林中¶
以高莭聞元狩中上避暑甘泉宫自衛皇后¶
已下後宫美人千餘人従上謂皇后䓁曰吾¶
非不爱若䓁顧無以益我吾思得踈通而善¶
良有莭而不隐者親焉于是皇后䓁謝曰妾¶
得與陛下親沾渥多矣而不能有以風陛下¶
罪萬死于是共薦竹氏上使&KR0005;作大匠銛拜¶
竹氏職為夫人既進見夫人衣緑衣黄中单¶
<pb:KR4d0090_SBCK_050-15a>¶
上笑曰所謂緑衣黄裏者&KR0004;夫人家乆見㓕¶
上曰爾㓕亾之餘也夫人謝曰妾之㓕亦大¶
矣然夫人未嘗自屈體就帝帝毎左右擁持¶
之上有所感時召幸後宫寵姬而夫人常在¶
側若無見焉而諸幸姬䓁皆相謂曰是所謂¶
善良者安&KR0014;間吾寵由是莫有妬之者是時¶
上方郊五畤祠太一以致神仙率常齋戒自¶
祓除而每召夫人有所㳺幸諸&KR0005;軍幸臣䓁¶
更為帝携抱夫人以従帝亦不疑也上幸汾¶
<pb:KR4d0090_SBCK_050-15b>¶
隂祠后&KR0095;濟汾水飲群臣作秋風詞歸未央¶
坐温室夫人自此寵少衰上謂夫人曰而苐¶
歸善自安明年夏吾召卿矣明年夏果復召¶
夫人夫人見上中不&KR0014;無小妬由是罷之而¶
遣&KR0005;作大匠&KR0223;于它竹氏使加職焉夫人居¶
後宫至孝成皇帝時猶無恙是時班媫妤失¶
寵作紈扇詩見怨夫人讀之曰吾與若&KR0011;也¶
然爾猶得居箧笥乎至王莾敗漢軍焚未央¶
夫人猶自力出然遂焚¶
<pb:KR4d0090_SBCK_050-16a>¶
¶
張右史文集&KR0195;第五十¶
<pb:KR4d0090_SBCK_050-16b>¶
<pb:KR4d0090_SBCK_050-16b>¶
