# -*- mode: mandoku-view; -*-
#+TITLE: 張右史文集
#+DATE: 2015-09-11 09:57:37.197995
#+PROPERTY: ID KR4d0090
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 40
#+PROPERTY: FILE SB04n0249-040張右史文集-卷第四十.
<pb:KR4d0090_SBCK_040-1a>¶
張右史文集卷第四十¶
　同文唱和¶
　　　𥘉伏大雨戲呈无咎　耒¶
𥘉伏炎炎坐湯釡長安行人汗沾土誰傾江¶
海作清凉玄雲駕風横白雨普陀真人甘露¶
手能使渇乏厭膏乳且𣣔當風展簟眠敢辭¶
避漏移牀苦清貧學士卧陶齋壁工墨君淡¶
無語翰林但觧嘲苜蓿彭宣不得窺歌舞聫¶
詩得句笑出㸔策馬渉泥歸閉户牀頭金榼¶
<pb:KR4d0090_SBCK_040-1b>¶
定何嫌窓外石榴堪薦爼¶
　　　　　　　　　　　　　　𥙷之¶
蓬山西鄰九軌路三月街晴葉吹土直廬鑿¶
牖面宫垣青壁嶄嶄㸔垂雨殿角風斜碧瓦¶
寒翅&KR0668;蒼鳶不能乳却思窮巷亦可憐一掃¶
蚊䖟通昔苦鬰蒸書課未湏怕午漏客休聼¶
天語平生豪氣對尊酒山雞見鏡猶能舞城¶
南寺近曉堪行笙歌凉月聞千户但憂伏日¶
細君湏割肉無縁俟歸爼¶
<pb:KR4d0090_SBCK_040-2a>¶
¶
火焚真金融作暑南風無殾蒸厚土省門下¶
馬不讀書急掃藤牀卧聼雨朝凉已覺飯有¶
味𬗋盌新茶如潑乳天工未費一杯水已變¶
炎凉異甘苦晁侯笑頋北窓竹知君吟詩得¶
佳語忽驚秋近梧桐落未厭野潤商羊舞快¶
洗晚空作晴碧三更月華清萬户不怕泥深¶
滑馬蹄更自無金謀燕爼¶
　　　　　　　　　　　　　忠臣¶
<pb:KR4d0090_SBCK_040-2b>¶
大明放朝官避暑長廊翛翛絶塵土漢家宫¶
殿敞千門𬗋閣拖雲洒甘雨雷忻電笑洗蒸¶
鬰蕩蕩青天滑流乳憶昨三年田舍中六月¶
正服農家苦豈望生還直舊廬得見張晁説¶
新語𥘉聼鈞天驟窃忭正似殾聞躩𧺫舞喜¶
乗𥘉凉與晤歌不憂庭潦墊垣户徑携斗酒¶
相就醉更置㕠鯉充君爼¶
汗流亀趺如吹釜蜉蝣飛空蟻運土眼㸔纎¶
雲上太清曽不崇朝八荒雨金柔火老旱太¶
<pb:KR4d0090_SBCK_040-3a>¶
甚咀嚼氷雪如餳乳豐隆列缺及時来蒼生¶
觧除焦焚苦張侯不辭茅屋漏倚柱長吟可¶
人語爱君豪猛為君和𥘉撫劍歌終𧺫舞城¶
南酒壚醅新潑不獨黄公當門户滿酤鴟夷¶
極歓酌抽摘園𬞞供鼎爼¶
突冷塵魚坐甑釜十年都城因風土不辭揮¶
汗過三伏敗屋怯聼滂沱雨張侯作詩召清¶
風渇讀如飲雪山乳笑我形容太痩生我亦¶
悔前用心苦晁子迭唱亦𧺫予两人終日同¶
<pb:KR4d0090_SBCK_040-3b>¶
堂語奈何拘學技藝窮跛鼈𣣔趂驌驦舞魁¶
然圍腹貯文史朝来氣爽寛酒户為君急置¶
槎頭鯿縷翠霖江落雕爼¶
神亀不識烹魚釜生潜深淵長黄土誰令誤¶
落魚網中白晝冥㝠作雷雨嗟予幡然别舊¶
隐空岩無人滴鍾乳松菊滿山胡不歸頋同¶
妻子忍攻苦長歌漫漫何時旦𧺫坐終夜私¶
自語茅&KR1492;十九漏如澠誰知華堂醉歌舞山¶
中吾廬歸去来峰揷翠玉朝高户注目&KR0894;刀¶
<pb:KR4d0090_SBCK_040-4a>¶
必割時尸祝何煩越尊爼¶
　　　　　　　　　　　　　　　　肇¶
城中鼎食排翠釡羊胛駞峰賤如土青衫學¶
士家故貧斗米束薪炊&KR0668;雨縦横圗史照屋¶
壁呫囁詩騷従稚乳省中無事騎馬歸雨殾¶
一洗茅簷苦急呼南巷同舍郎聼我臨風有¶
清語且貪青簡事文章未有黄金買歌舞徃¶
来詩卷牛腰許太羹玄酒並在户吾詩老澁¶
邀使前政坐可口收艱爼¶
<pb:KR4d0090_SBCK_040-4b>¶
　　　　　　　　　　　　　　　　肇¶
張侯胸中包覆釡百里奔流無寸土玄蛟白¶
鼉有時作一洗乾坤三日雨詩雄變怪有如¶
此震勲猶能止啼乳己傾太白酒船空更&KR1062;¶
少陵飯山苦昨朝東門同拜勅玉齒猶殘道¶
中語閉門十日無一事坐對空庭秋葉舞何¶
時御史出霜䑓便假前騶辭棘户城南邀我¶
倒餘尊𬗋栗黄橙已登爼¶
　　　荅天啟　耒¶
<pb:KR4d0090_SBCK_040-5a>¶
黄鐘無殾登瓦釜蔡子青衫在塵土逼人爽¶
氣百歩寒知子胸中有風雨三年河東走胡¶
馬絶口魚蝦便酪乳歸来萬卷付一讀不覺¶
児曹用心苦周瑜陸遜乆寂寞千年北客嘲¶
呉語莫徒彩筆雲錦張要是寳劍蛟龍舞天¶
兵百萬老西北快馬如飛不出户㸔公大纛¶
出麒麟走取单于置刀爼¶
　　　和天啟贈文潜　𥙷之¶
蔡侯飽學困千釜濯足清江𧺫南土放談頗¶
<pb:KR4d0090_SBCK_040-5b>¶
似燕客雄快奪范睢如墜雨東城擒羽未足¶
論栢直何為口方乳蔣侯山中伴香火三年¶
不厭長齋苦平生豪偉有誰同要得張侯三¶
日語晝閒那自運甓忙時清不用聞雞舞栢¶
荣&KR0794;喜見車馬書冊辛懃立門户要當食肉¶
似班超猛虎何嘗窺案爼¶
　　　再荅　肇¶
羌兵昔出蘭臯路欲鏟新城無聚土烟峰照¶
夜氣如霞鐵馬連群歕成雨東西两関同日¶
<pb:KR4d0090_SBCK_040-6a>¶
破股掌嬰児絶哺乳鼓殾十日㧞帳歸至今¶
猶説防城苦當時諸将無竒功不敢弯弓向¶
胡語槖駞西来金帛去孽狐小䑕猶跳舞王¶
師八月盡防秋惴惴軍興恐編户腐儒不用¶
輙憂邊廟堂有人制尊爼¶
　　　呈鄧張晁蔡　輔¶
都城薄禄才三釡白髪朱衫汚黄土九人同¶
日鎻重闈一夜濤殾卷秋雨投身雖喜豪俊¶
窟刺手如逄虎方乳鄧侯相逄十載後清骨¶
<pb:KR4d0090_SBCK_040-6b>¶
巉岩詩思苦張晁自是天下才黄卷那同聖¶
賢語蔡子彎弓𣣔射胡㧞劍酒酣時𧺫舞何¶
當連𬒮上霄垠速致時康門外户病夫行炙¶
老江湖尸枕安能越庖爼¶
　　　　　　　　　　　　　　　　幹¶
可畏日輪如赤釡賴有群仙司下土稍従寥¶
廓踊濃雲旋向塵埃洒甘雨松蘿既女更施¶
澤山木𣣔童俄得乳馬牛暫息要途劳魚鼈¶
頓舒炎海若野鶴那虚屋上鳴穴狸不繆山¶
<pb:KR4d0090_SBCK_040-7a>¶
中語清風豈假白羽揺輕汗寕沾翠綃舞已¶
憐爽氣滿襟䄂更喜余霞照庭户後朝便是¶
閲英才為指帡幪設千爼¶
　　　次韻呈文潜學士同年¶
才堪斗量君獨釜年少登瀛脱塵土重闈㡬¶
日鎻清秋酬唱新篇亂如雨讀書相逄十載¶
前君家酥酪和腐乳¶
　　　　苦晚将哀颯奉英㳺漫記雪窓邀¶
<pb:KR4d0090_SBCK_040-7b>¶
夜語平生意氣杯酒間我醉狂歌君𧺫舞即¶
令頭白老青衫但期教子應門户燕頷従来¶
骨相殊㸔君鼎食羅五爼¶
　　　用爼字韻呈樗年　肇¶
墮竈一言能破釜魔界掃空成佛土鍾山道¶
塲天所開萬&KR0676;千岩沒華雨白衣居士演真¶
諦江海㴞㴞流法乳自従玉髻飛上天妙縁¶
誰救諸有苦我若南行入定林水鳥松風能¶
妙語六時天楽綵雲飛百丈寒江翠綃舞此¶
<pb:KR4d0090_SBCK_040-8a>¶
地知君能著力雷作弹指開蟄户空山蕙帳¶
盍思歸秋末晚菘行可爼¶
　　　次韻天啟戲為禅句之作¶
　　　　　　　　　　　　　　　　幹¶
一片木柴投向釡不是知音色如土道途謾¶
用運三車根性終然資一雨相逄倘獲個中¶
人涓滳何辭北驢乳善才童子天質竒抛官¶
逺遁修行苦果向北山曽遇人便觧捐書尋¶
一語而今脱却七斤衫相見山山惟作舞秋¶
<pb:KR4d0090_SBCK_040-8b>¶
闈何幸相握手未厭夜深来叩户莫愁客至¶
将何待卧有眠牀飢有爼¶
　　　上呈子方郷丈　天啟¶
西方殘虜魚㳺釡徃歲天兵收境土軍行旱¶
海口生烟沙井無泉天不雨将軍意氣吞八¶
荒𣣔入凉州傾馬乳堅城不下河未水幕中¶
稍覺従軍苦曹侯献計取東関帳下選鋒同¶
此語歸来寒色侵鬂毛聫翩始閲交衢舞不¶
學行間妄校尉盡斬孫歆封萬户人生富貴¶
<pb:KR4d0090_SBCK_040-9a>¶
有危機彘肩不碩加雕爼¶
　　　次韻荅天啟　子方¶
天兵連營十萬釡烈烈威殾震西土崑崙月¶
窟掃𣣔空豈止斯民𬒳時雨賀蘭狡兎遁三¶
穴黄口嬌雏未離乳臨機一失挫銛鋒誰碩¶
忠言如藥苦吾郷蔡子喜談兵早歲曽過阿¶
戎語逸才自擅鸚鵡賦高韻仍爲鸜鵒舞方¶
略應湏敵萬夫徒擊韓嫣笑富户政宜弱冠¶
請長纓係取单于置高爼¶
<pb:KR4d0090_SBCK_040-9b>¶
　　　曹子方用釡爼字韻賦詩見遺予洎¶
　　　張文潜眺无咎蔡天啟因以奉酬并¶
　　　示四友　忠臣¶
長爱陳思詠箕釡㡬年不見徂南土朅来相¶
逄翰墨塲夜窓共聼空堦雨躍馬蔡卿能齧¶
肥好書張侯期飲乳眺令知従博士遷智嚢¶
不厭傳經苦于兹邂逅如夙契睠我劬劳懃¶
晤語詩成乍変龍虎文筆落更驚鵉凰舞我¶
将隐遁山林姿公䓁整頓乾坤户分同尺鷃¶
<pb:KR4d0090_SBCK_040-10a>¶
搶榆枋難伸犧牛登鼎爼¶
張右史文集卷第四十¶
<pb:KR4d0090_SBCK_040-10b>¶
