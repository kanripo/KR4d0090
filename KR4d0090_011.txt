# -*- mode: mandoku-view; -*-
#+TITLE: 張右史文集
#+DATE: 2015-09-11 09:57:35.964912
#+PROPERTY: ID KR4d0090
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 11
#+PROPERTY: FILE SB04n0249-011張右史文集-卷第十一.
<pb:KR4d0090_SBCK_011-1a>¶
張右史文集卷第十一¶
　古詩¶
　　　漫浪翁劉北輿年過壮乆不仕嗜學¶
　　　著書自名漫浪所居之園林堂室皆¶
　　　以是名之求予為詩因記之¶
堂有書萬卷園有竹千竿逍遥于其間漫浪¶
追昔賢乃祖首陽人疾世餓空山堂堂秘書¶
公亦手犯鯨鱣後来得吾子門户真有傳已¶
信懐道貴預知行世艱婆娑欲頭白不肯弹¶
<pb:KR4d0090_SBCK_011-1b>¶
其冠我頃未見之千里知肺肝不惜委珠玉¶
投我書𢾗編我窮安放逐老去頗知田君獨¶
胡取之學問考淵源江郷歲已晏幽獨抱悁¶
悁何當一杯酒與子相周旋¶
　　　發政亭宿故鎮三首¶
我别竟陵時椘稲如碧絲秋風發齊安稲穗¶
如植旂流年去荏苒客路何逶迤弛擔中外¶
下永負山中期¶
乗月入秋山月午山蹊静森森松竹林夹道¶
<pb:KR4d0090_SBCK_011-2a>¶
散踈影隂風留暗&KR0676;白露蒙朝嶺耿耿村雞¶
鳴坐感单衣冷¶
征人不敢安蓐食待明發潤衝石上雲冷踏¶
松間月艱難付一笑歲月驚屡閲偃亞道傍¶
松茯苓應可掘¶
　　　江城¶
江城寒食近風雨作輕寒花落已可惜春衣¶
猶怯单畏人成不出己老自無懽沽酒金明¶
道囬頭十五年¶
<pb:KR4d0090_SBCK_011-2b>¶
　　　獨㳺東園¶
清曉歩東園獨㳺悵無侣菰蒲緑已深鵝戲¶
春塘雨取酒就花傾隔林邀客語歸来春興¶
䦨睡𧺫日停午¶
　　　感事三首¶
投老益無趣誤為世塵攖飄然𣣔脱去疲弱¶
安能耕始謀苦不臧妄𣣔事功名中路両不¶
可徬徨始嗟驚囬轍愴已晚悠悠事遄征萬¶
物各有求我生安得寕¶
<pb:KR4d0090_SBCK_011-3a>¶
自古衣食勤物生無時閒春耕望時雨厚生¶
常苦乾舉頭呼天工天逺安得聞幸此中夜¶
雨䔥蕭洒中田天人両異情相值良獨難水¶
旱與豐年由来皆偶然愚夫苦多怨智士即¶
而安我歌寕獨此萬事一嗟歎¶
　　　次韻曽存之官舍種竹¶
曽郎風塵外不似宰官身吏舍𢾗竿竹鑿池¶
水𥻘𥻘此君不可踈亦復未易親虚心澹相¶
授頗似南郭鄰我知王子猷正是君軰人¶
<pb:KR4d0090_SBCK_011-3b>¶
　　　塞獵¶
十月北風燕萆黄燕人馬飽弓力強虎皮裁¶
鞍鵰羽箭射殺隂山㕠白狼青氊帳高雪不¶
&KR0668;撃鼓傳觴打令急戎王半醉觧貂裘昭君¶
獨抱琵琶泣¶
　　　同毅夫賀無斁教授¶
吾聞冤朐民盗若春竹笋異時用武吏摶撃¶
縦鷹隼洋洋劉太守(貢父治曺不/用刑而盗衰)豈弟發素¶
藴凶年盗乃减見謂君子敏先生衍詩書循¶
<pb:KR4d0090_SBCK_011-4a>¶
吏副憂軫庻㡬従風靡少緩求濕緊君家丁¶
眉伯學行我標凖捧書見華髮應為一笑聼¶
　　　喜晴有感呈眺郎¶
山城淫雨霽窓户含餘清老人午睡足杖䇿¶
遶荒庭長夏吾廬秀清隂交衆荣茫茫榛莾¶
中萱草揚其英植杖視天壌悠然感浮生淹¶
泊且無嘆人事亦難恒一旦舍此去觸物不¶
無情何為乆戚戚遇酒但知傾¶
　　　春雪二首¶
<pb:KR4d0090_SBCK_011-4b>¶
春雪驕不行凍雨作飛雪夜深歸無燭已覺¶
馬蹄滑那知事未已通夕注不歇堂寒曉附¶
火簷滳更清絶前者城東逰桃李粲已發隂¶
陽不可料寒氣晚猶洩青青高坡麥舊事日¶
可閲當春望時雨雪盛或為孽生民常苦勤¶
不敢爱膏血如何待一飽常苦神物奪茫茫¶
元精理未易論本末觧裘換斗酒莫畏衣百¶
結¶
天寒城南寺門外無馬迹東風雪疾消春泥¶
<pb:KR4d0090_SBCK_011-5a>¶
深一尺豈無老欵叚畏蹶不敢策還歸見児¶
女怕冷不下席楊雄玄未就㕠鬂颯已白雖¶
云客載酒此意終岑寂功成則有命生事亦¶
人力胡為不自勤守此𣣔何獲田桑既有𥙿¶
醪醴亦餘溢嗟哉好事客従古百無一¶
　　　秋感二首¶
秋日無逺暉秋草無美姿殘蛩弔白日寒鳥¶
悲空枝時莭一如此余出悵安歸強歌不成¶
音還坐空涕垂感動百慮逰觸心遂紛披棄¶
<pb:KR4d0090_SBCK_011-5b>¶
捐勿復道日暮眠吾帷¶
秋山多逺殾日暮尤百態鳴風落高樹清澗¶
瀉寒瀬鳴蜩黙誰憐瘖死不償罪蛩啼獨不¶
己有愬未逄觧天時激汝曹寕自知進退吹¶
嘘成踴躍芻狗忌徹祭庭空月宵桂園冷露¶
晨沛嗟哉心難忘俯事還感㮣¶
　　　聞子瞻嶺外歸贈邠老¶
今晨風日何佳哉南極老人度嶺来此翁身¶
如白玉樹已過千百大火聚望天留之付真¶
<pb:KR4d0090_SBCK_011-6a>¶
主世間毒烈計已誤柯山潘子應鼓舞與子¶
異時従杖屦¶
　　　次韻蘇公武昌西山¶
靈均不醉人楚醅秋蘭蘼蕪堂下栽九江仙¶
人棄家去呉市不知身姓梅東坡先生笑二¶
子一丘便𣣔藏崔嵬脱遺簮笏玩杖屨招揖¶
魚鳥营池䑓西山寂寥舊風月百年石尊埋¶
古埃洗尊致酒招浪士荒墳空餘黄土堆但¶
傳言語古味在一勺玄酒藏山罍鄧公歎息¶
<pb:KR4d0090_SBCK_011-6b>¶
為摩撫重刻文字蒼崖隈五年見盡江上客¶
両屐踏遍空山苔謝公富貴知不免醉眼来¶
為蒼生開長虹一吐誰得揜六翮故在何曾¶
摧横翔相與鴻頋雁寳劍再合張與雷山猿¶
澗鳥汝勿怨天遣両公聊一来豈如屈賈終¶
不遇詩賦長遣後人哀¶
　　　宿譙東逆旅夜聞歌白公琵琶行道¶
　　　人歓者¶
元和才子悲流落一聼琵琶謂天樂青衫裛¶
<pb:KR4d0090_SBCK_011-7a>¶
淚作長歌誰取篇章和宫角譙東夜乆行人¶
稀卧聞此歌歌者誰歌侣舊時人不見舉頭¶
𣣔聼淚㕠垂画堂青鎻春無事㡬聼此歌還¶
㡬醉東風桃李作黄埃寳箧塵昏譜間字一¶
殾一聼一情傷未老應知㡬断膓展轉曲終¶
燈燼落荒城寒月夜飛霜¶
　　　木芙蓉菊花盛開¶
空山岑寂何所有晚菊芙蓉相對幽伴我悠¶
悠過閒日憐渠灼灼媚窮秋清香但欲持供¶
<pb:KR4d0090_SBCK_011-7b>¶
佛醉舞何妨揷滿頭此生萍梗難前料知復¶
明年相見否¶
　　　西風¶
西風吹屋絡緯鳴星河錯落已三更軍城傳¶
警萬家静山堂含風遥夜清雲收纎月映山¶
盡天轉北斗向江傾舍南高林栖鶴鶂危枝¶
高巢雛夜驚¶
　　　観梅¶
北風號夜天雨霜屋東梅花晨洗粧老人旦¶
<pb:KR4d0090_SBCK_011-8a>¶
𧺫萬境寂一笑向我吹微香風月精神珠玉¶
骨氷雪簮珥瓊瑶璫天姝星艶下人世靈真¶
高秀無比方老人年年𬒳香惱學道無力時¶
清狂吟詩覓句苦無味剪枝挿頭羞鬂蒼眼¶
窺手採心爱惜倘可取餌充朝粮不如痛飲¶
卧其下醉魂為蝶棲其房¶
　　　魯直惠洮河緑石研氷壺次韻¶
洮河之石利劍矛磨刀日觧十二牛千年虜¶
地因沙礫一日見賔来中州黄子文章妙天¶
<pb:KR4d0090_SBCK_011-8b>¶
下獨有八馬森幢旒平生筆墨萬金真竒煤¶
利翰盈箧收誰持此研参案几風瀾近手寒¶
生秋抱持投我棄不惜副以清詩帛加璧明¶
窓試墨吐秀潤端溪歙州無此色野人齋房¶
無玩好慙愧衣冠陳祼國眺侯碧海為文辭¶
盤礴萬頃澄清漪新篇来如徹扎箭劲筆更¶
似劃沙錐知君自足報蒼璧愧我空賦瓊瑰¶
詩¶
　　　福昌秋日效張文昌二首¶
<pb:KR4d0090_SBCK_011-9a>¶
秋野無人秋日白禾黍登塲風索索豆田黄¶
時霜已多桑䖝食葉留空柯小蝶翩翩晚花¶
紫野鶉啄粟警人𧺫落陽西原君莫行秋光¶
䖏䖏　人情¶
黄葉䔥蕭秋水清田中日午村雞鳴塲邊九¶
月禾黍熟空原雉飛飽新榖棗籬重鳴村路¶
曲道邉古墳生野菊人稀田濶草茫茫洛陽¶
秋殾能断膓¶
　　　贈張嘉甫¶
<pb:KR4d0090_SBCK_011-9b>¶
浮江大江里三千歸掃先隴清淮壖杜門古¶
寺厭岑寂夢寐清頴如家山汝隂昔謬稱刺¶
史自愧何術甦恫瘝平生為吏甘賤拙敢作¶
蟊賊傷民田未憂懐甎撃之去乃欲築室買¶
一㕓箪瓢三𤱔易辨耳寄殾父老不汝干長¶
淮清冬龍蜃蟄放舟出郭天宇寛浮梁横前¶
嫋可䌫金塔却立&KR0770;莫攀髯張幼好此竒服¶
白璧刻珮鳴玦環抱持微學不忍棄清明竹¶
林遭削刪三年江湖友魑魅一日寳府観瑜¶
<pb:KR4d0090_SBCK_011-10a>¶
璠漸消鄙吝心自喜追計存没涕亦潜尋山¶
把酒豈易得客路霰雪衣裘单塵埃可洗憂¶
可豁待君一勺玻璃泉¶
　　　題江州琵琶亭¶
危亭古榜名琵琶尚有楓　連荻花嗚呼司¶
馬則已矣行人徃来皆嘆嗟司馬風流映千¶
古當日琵琶傳樂府江山寂寞三百年潯陽¶
風月知誰主我今单舸犯江潭徃来略已遍¶
東南可憐千里傷春眠不待琵琶淚滿衫¶
<pb:KR4d0090_SBCK_011-10b>¶
　　　余官竟陵時李文舉嘗以事至郡同¶
　　　逰西禅刹陸子泉烹茶酌酒甚歓也¶
　　　今歲余移官齊安文舉自武昌渡江¶
　　　過我與之飲酒西禅舊事慨然¶
此生放蕩隨群動一覺竟陵瀟洒夢江山喚¶
我此中来却愁風月無人共李侯年少能思¶
我辭朝両槳歸潮送不辭酒薄與君飲坐覺¶
西山夕烟重西禅舊逰已陳迹壁間陸子塵¶
生供石欄古井誰知味只有松風自成㺯爱¶
<pb:KR4d0090_SBCK_011-11a>¶
君為吏無俗韻快誦離騷飲仍痛不嫌寂寞¶
過我来古縣年豐少争訟¶
　　　乞錢穆父給事丈新賜龍團¶
閩侯貢璧琢蒼玉中有掉尾寒潭龍驚山作¶
春山不覺走馬献入明光宫瑶池侍臣最先¶
賜惠山乳泉新破封可得作詩酬孟簡不湏¶
載酒過楊雄¶
　　　将至都下¶
竟陵南望稲新熟夢澤悠悠傷逺目春風嶺¶
<pb:KR4d0090_SBCK_011-11b>¶
上望齊安太昊城邉攬秋菊那知歲暮東州¶
客大山蒼寒曉霜白雲收霧卷日月明却上¶
天衢瞻玉色弊裘疲馬古道長九旬刺史歸¶
空囊歸去故人應笑我滿衫清淚說潯陽¶
　　　題韓幹馬圗¶
頭如翔鸞月頬光背如安輿鳬臆方心知不¶
載田舍郎猶帯開元天子紅𫀆香韓幹寫時¶
國無事緑樹隂低春晝長両髯執轡&KR0770;在傍¶
如瞻馳道黄屋張北風揚塵燕賊狂廐中萬¶
<pb:KR4d0090_SBCK_011-12a>¶
馬歸范陽天子乗騾蜀山路滿川苜蓿爲誰¶
芳¶
　　　罔沙阻風¶
大江春風浪如屋客舟迎風罔沙宿連樯接¶
柂古㟁傍㟁頭無人春草緑船頭日出炊烟¶
𧺫買魚携菜来就市漁人水悪不出門䔥條¶
野市無雞豚堤邉𥿄錢灰若雨沽酒賽神巫¶
降語南人艇子不避風横江五両翩翩去¶
　　　寄曼叔求酒(孫端明)¶
<pb:KR4d0090_SBCK_011-12b>¶
青衫畿丞頑不羞三十持板拜督郵歸来無¶
物與消愁典衣沽酒寒無裘嚢空酒貴不可¶
得縮手愁坐凝㕠眸秋風破屋冷颼颼夜長¶
不眠吟掉頭豈無隣家酒可偷簡書縳汝如¶
窮囚淮陽冬醪滑勝油唇焦不飲已經秋汲¶
公直殾聞九州小子昔也従公逰憫憐憔悴¶
賜顔色時丐餘酌濡其喉軍厨嵯峨糟作丘¶
萬甕沸響玉蟻浮轍魚所願斗水㳺不敢多¶
取煩陽侯玉缾未至涎已流想見㶑灔盈金¶
<pb:KR4d0090_SBCK_011-13a>¶
甌歌成緘書還自咻一醉猶湏越境謀¶
　　　大風與楊念三飲次作此¶
北風黄雲卷飛沙吹暗長安百萬家温爐對¶
酒慎勿出且㸔酒面生浮花為我吟詩説雲¶
夢&KR0878;江洞庭方&KR0837;湧吟成飲君三百盃莫學¶
雪中驢(上殾)酸哀¶
張右史文集卷第十一¶
<pb:KR4d0090_SBCK_011-13b>¶
