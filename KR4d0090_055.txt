# -*- mode: mandoku-view; -*-
#+TITLE: 張右史文集
#+DATE: 2015-09-11 09:57:37.887837
#+PROPERTY: ID KR4d0090
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 55
#+PROPERTY: FILE SB04n0249-055張右史文集-卷第五十五.
<pb:KR4d0090_SBCK_055-1a>¶
張右史文集&KR0195;第五十五¶
　論¶
　　　司馬相如論¶
司馬相如雖以文章事武帝而慨然有君子¶
之風盖其心不專以其技易寵禄又有不忍¶
欺其所知者東方朔論上林苑害民田號爲¶
正諌咈人主之欲而相如上林其終所陳與¶
方朔何異且相如事景帝㳺梁覊旅不偶亦¶
思㤗矣起而逄其合持末技以求售此常人¶
<pb:KR4d0090_SBCK_055-1b>¶
之情唯恐失其意也爱𢙣未可必而諌及之¶
此其心似不志于利者也其後為帝開夜&KR0048;¶
通西&KR0047;夷既至蜀得其父老之説頗自悔其¶
失作書為諭蜀而實以風夫既己開其利于¶
前矣徐覺其害又不忍黙黙此其心似不忍¶
自欺者與夫遂非而忍愧者亦異矣始相如¶
亦自以慕藺相如彼其従来有足&KR0026;者矣¶
　　　趙充國論¶
余讀趙充國傳&KR0026;其用兵决䇿若可以有竒¶
<pb:KR4d0090_SBCK_055-2a>¶
功然提大兵對五萬之先零持乆&KR0190;年而不¶
决其取之也又外有竒變可喜之功盖嘗疑¶
其多畏而少㫁及見其言兵𫝑國之大事當¶
為後法而後知其非徒然也夫先零之事㣲¶
矣然其規略即古之謀臣智士之遺法也古¶
之善計者未嘗一日不志于功名而不肯為¶
徼幸之利而其術本于&KR0026;時時非吾之所能¶
為而吾能引而致之不然則安坐以待其疲¶
舍是未有肯𡚶動者夫提兵决𢧐斬級捕虜¶
<pb:KR4d0090_SBCK_055-2b>¶
與敵闘吾可以有功而不可以無患也未可¶
以無患則變生不常而勝&KR0018;未有所在謀人¶
之國都而吾之勝負未有所在是天下之危¶
道也充國救罕开以離其支黨遣其降者以¶
亂其腹心培之于覆亾乃徐待其熟而後振¶
之夫充國豈以謂力𢧐决死為必敗哉以謂¶
善𢧐者其法不當出此故也昔余嘗怪武帝¶
用衛青霍去病出萬死百𢧐以踐蹂匃奴之¶
強此両人斬馘降虜不可勝&KR0190;单于遠遁漢¶
<pb:KR4d0090_SBCK_055-3a>¶
&KR0047;空虚而終不能得志至其晚年漢與匃奴¶
両不振矣唐太宗與頡利臨渭水而盟方是¶
時内有太宗之雄而李靖李勣為之將帥致¶
頡利于室中而閉其門覆軍殺將何求而不¶
可太宗竟不岀此而其後頡利危殆國中空¶
虚李靖以五千&KR0016;談笑而㓕之夫武帝之無¶
大功何也𢧐匃奴之強而不能致匃奴于弱¶
而後𢧐而太宗之明知頡利之方強雖足以¶
取而未可以無患李靖以孤軍而功過衛霍¶
<pb:KR4d0090_SBCK_055-3b>¶
之百𢧐彼惟投其時故也其後太宗舉國以¶
取高䴡猛將鋭卒自以無前而頓兵堅城逡¶
廵而退何則盖蘇文之雄而欲以亾國䖏之¶
過矣高宗之時盖蘇文既死則用一李勣取¶
之而有餘夫勣之才豈過太宗哉敵之時異¶
也勾踐與范蠡百計而謀呉勾踐不能忍而¶
欲𤼵也&KR0190;矣蠡獨不可而至稻&KR0521;之變則遂¶
&KR0120;而不疑何則彼之至計不獨以𢧐為也故¶
充國以善𢧐之才謀五萬之家至百計蹙取¶
<pb:KR4d0090_SBCK_055-4a>¶
彌年而後成彼非𢙣速也以謂此用兵之法¶
也¶
　　　陳湯論¶
余&KR0026;漢公卿諭陳湯矯制斬郅支之賞其守¶
常不通者則曰是不當賞且開後奉使者乗¶
危徼幸生事夷狄一竒其功憤其為庸臣所¶
詘者則稱譽替説大功不録小過大美不疵¶
細瑕宜加尊寵以&KR0134;有功此劉向之論也夫¶
奮不頋身决計出竒以孤軍取单于之&KR1450;梟¶
<pb:KR4d0090_SBCK_055-4b>¶
之藁街自漢撃匃奴以来有能如此者而&KR0082;¶
以一切矯制生事謂之有罪而赦之不使有¶
尺寸之賞此天下皆知其不近人情而人不¶
服也然湯之還使朝廷遂厚賞之一不問其¶
矯制如受命討伐而有功者則亦不可何則¶
人臣不待命而有功以要我則亦為國者之¶
所病也故劉向之論善矣而未盡也元帝遂¶
従而賞之愈于不賞可也所以為説則終亦¶
未有以服𢙣矯制者之論惜乎無有以是説¶
<pb:KR4d0090_SBCK_055-5a>¶
告之者矣所𢙣夫賞矯制而開後患者謂其¶
功可以相踵而比肩者也隂山之北凡幾单¶
于自漢擊匃奴以来得单于者幾人終漢之¶
世獨一陳湯得单于耳其不可以常徼幸而¶
立功者又寡少如此則裂地而封湯乃著之¶
令曰有能矯制斬单于如陳湯者無罪而封¶
侯吾意漢雖欲再賞一人而未可得何遽有¶
邀功生事之&KR0104;哉故上足以尊明湯之有功¶
褒𩔰之而無疑下不畏未来生事邀功之論¶
<pb:KR4d0090_SBCK_055-5b>¶
天下之善計也古之為法者行法而不失人¶
情當夫事實而亦不使之不可継凡若此也¶
昔者韓患秦之無厭也下令曰有能得秦王¶
者寡人與之國大夫皆諫曰不可賞不可以¶
若是其重也韓王笑曰得秦王而寡人與之¶
國是賞有再乎且得秦王矣寡人其&KR0104;無國¶
哉是賞湯之説也¶
　　　蕭何論¶
高祖論蕭相國為三傑之首及論功行封為¶
<pb:KR4d0090_SBCK_055-6a>¶
諸將百計諭暁卒以何為苐一高祖之待何¶
也可知矣高祖之有何是人之有五臟木之¶
有根魚之有水也使何雖有大過猶將容之¶
然一曰為民請苑中地高祖𤼵怒奮然如斥¶
奴𨽻使有司械繋辱之而不疑此在常人為¶
之則必以為彺芴反常而高祖獨安為此其¶
心盖有説也高祖知何之才而不能不疑者¶
也何之居関中用鮑生邵平之説而帝乃大¶
説夫二生之説淺夫畏嫌之常情也而其術¶
<pb:KR4d0090_SBCK_055-6b>¶
足以當帝之心是帝于何未有無間不疑之¶
至信也吾未能安枕于何之心則其心惟恐¶
其恃功驕恣而以我之不忍侵辱之也故以¶
天下之大功一日有微罪則以奴𨽻之辱加¶
之而不疑使何意知吾之不憚侵辱之如此¶
務以逆去其驕蹇之意此高祖之術也其後¶
絳侯立文帝以天下與人論功宜何如一日¶
有疑謗下之獄吏幾死而僅免夫文帝非不¶
徳絳侯其心未免于疑如高祖之于何也雖¶
<pb:KR4d0090_SBCK_055-7a>¶
然絳侯吹簫之覊民其驍武勇鷙疑其恃功¶
而喜亂恐其甚疑而逆折之可也若蕭相國¶
謹畏徳厚之君子雖共天下可以無疑而馭¶
之乃與韓彭同術然則文帝得之高帝過矣¶
　　　邴吉論¶
邴丞相為人至深厚也余獨有恨焉虜入雲¶
中詔問丞相御史以虜所入郡吏不能對得¶
譴責而丞相能具知見謂&KR0104;邉思職夫吉之¶
能知馭吏之力也夫平日不知従事于其所¶
<pb:KR4d0090_SBCK_055-7b>¶
急而一時際㑹于他人之力亦可以為徼幸¶
矣謂之真&KR0104;邉思職也可乎因徼𦍒以得譽¶
遂従而冒之坐視人之得譴責而不分謗則¶
亦少欺矣龔遂因王生一言天子以為長者¶
遂不敢以為出己曰此乃臣議曹教臣夫遂¶
以能歸功于君其善㣲而不冐人之善其徳¶
厚矣方天子譲御史吉如曰臣與御史等耳¶
臣之僕有先白臣者臣是以知之此其為能¶
豈獨&KR0104;邉思職而己哉世人有未嘗射挾弓¶
<pb:KR4d0090_SBCK_055-8a>¶
注矢一𤼵而申不知者曰天下之善射者也¶
其人不譲則知之者笑之矣邴吉脱宣帝于¶
死能絶口不道獨貪一馭吏之功殆必不然¶
傳曰思則得之不思則不得也吉未之思欤¶
夫冐徼幸之禍而安䖏之此庸人之所常行¶
獨為邴丞相恨也¶
　　　衛青論¶
自古中和深厚之士可以保富貴䖏功勲而¶
不足于名高&KR0127;俠慷慨之士立可喜之行者¶
<pb:KR4d0090_SBCK_055-8b>¶
可以為名高而多履危禍工者若皆有所不¶
足然為可喜以取名者其技止此耳使為中¶
和深厚必不可得而中和深厚之士其于取¶
名驚世成者能之而有不為也司馬遷論李¶
將軍之死曰知與不知皆為流涕論大將軍¶
曰以柔媚于上其于天下未有稱也愚意李¶
廣之所為青之所不願而非不足也以青為¶
奴虜庸人&KR0476;時幸㑹以取富貴者耶則汲黯¶
不拜大將軍曰使大將軍有揖客頋不重耶¶
<pb:KR4d0090_SBCK_055-9a>¶
青由此盖重黯李敢怨其父死至撃傷青青¶
為諱不言青知揖之重于拜推足以報敢而¶
為諱之懲田竇之事至絶口不荐士不斬蘇¶
建使歸命天子言之如不快人意而其知時¶
見逺皆中幾㑹青顧不能交&KR0517;夫籍福之&KR0172;¶
而為决意斬伐者之所為耶凡此𩔖非庸人¶
所能也彼非庸人而為此則必有道矣而遽¶
欲賢廣而貶之不亦過哉夫好名之士常鼓¶
舞于壮鋭可喜之莭而不快于持重逺見之¶
<pb:KR4d0090_SBCK_055-9b>¶
士廣之所為天下之乾勇者好之其明者未¶
必善也後世論郭子儀李光弼二人者未嘗¶
不右子儀夫善𢧐而有謀果敢而精鋭是&KR0190;¶
者子儀皆苦其不及其寛緩仁爱宜若魯鈍¶
矣而卒過光弼者何也子儀之所長光弼之¶
所不能光弼之所長子儀或未必待是故也¶
淮&KR0047;王與伍&KR0013;為反計而彼獨稱大將軍以¶
折之彼其仗莭死義則憚汲黯用兵决勝則¶
忌青然則為天下未有稱者又果然哉¶
<pb:KR4d0090_SBCK_055-10a>¶
　　　王導¶
余&KR0026;王導之為晋有以也哉自古開國建&KR0022;¶
尚功利修𢧐伐其俗好武喜功其國家法度¶
修立若是者必速強而無内亂然當其亾也¶
以為大敵取之何則法制素立人畏而不敢¶
犯故無内亂夫國小𫝑单而有所恃必敢闘¶
其人才可用則不能下人夫小國敢闘而不¶
下人大國之取也吴蜀是己諸葛亮治蜀法¶
制謹宻兵武修立粮儲豐而噐械精故以區¶
<pb:KR4d0090_SBCK_055-10b>¶
區之蜀而魏人不敢侮亮既死姜維恃其餘¶
力黷武好𢧐而魏取之孫&KR0096;之為呉也江東¶
才武之士悉用而無遺其將帥多可用之才¶
&KR0096;既死而規略風聲不㰝其舊孫皓不肯俯¶
仰畏縮為自守之計時用其武而晋取之故¶
曰小國敢闘而不下人大國之所取也夫政¶
和俗弱畏患自守者多内侮其弊也内之強¶
有力者取之然不待其力盡𫝑窮則不亾何¶
則内有強力之臣而無所忌則必&KR0120;然國人¶
<pb:KR4d0090_SBCK_055-11a>¶
未去則去之也難非極弊不可復振之際則¶
不可得東晋是也導相元帝于江東所以立¶
國者不過賔延賢士招禮名勝設學校謹選¶
舉力為柔仁和厚之政而己夫當西晋之末¶
夷狄並&KR0120;天下大亂非有商君管仲之莭制¶
𠜇深以圖功利&KR0120;怠惰收蓄天下才勇之士¶
不畏劳苦徃反與之深入力争未有能立者¶
也而導顧為此豈其才不足欤或者曰導之¶
意以謂限長江而與関洛交兵相元帝而與¶
<pb:KR4d0090_SBCK_055-11b>¶
劉曜石勒争雄駕御賀循紀贍之徒而與夷¶
狄馳逐此百舉而百敗曽不如勿為之愈也¶
是以置江北之紛紛而為保國之計苟無後¶
世不遽亾之䇿而可矣夫王敦蘇峻之内侮¶
桓温桓玄之倔強大則君廢大臣誅小則控¶
制上流而朝廷奔命宜若朝夕而亾矣卒之¶
劉&KR0073;取之于凌夷其弊之後此固導之深圖¶
也齊之政強魯之政弱魯朝齊而齊先亾乃¶
自古然矣¶
<pb:KR4d0090_SBCK_055-12a>¶
　　　張華論¶
裴顔&KR0134;張華以黜賈后而華不可其言曰&KR0147;¶
以&KR0278;㳺卒&KR0010;當時華有天下之望姦臣孽后¶
切齒于華乆矣雖不舉大事可得&KR0278;㳺卒&KR0010;¶
欤華之智寕不知此而為是言何也夫華為¶
之亦死不為亦死徼幸苟免自安之言耳方¶
是時華之計無可為者矣與外臣為&KR0311;則賈¶
后得籍口以誅之與孽后為怨則強王將以¶
仗正而行其意&KR0120;貧賤取富貴既無棄屣之¶
<pb:KR4d0090_SBCK_055-12b>¶
高又名重累身衆所不置己有遯尾之属嗟¶
乎華于是時盖知不免矣自古爲是言者不¶
以賢不肖皆免者也董卓築郿塢曰事成雄¶
據天下不成守此塢夫事不成而塢可得而¶
守欤卓雖愚亦知之矣曹爽不能用桓範之¶
計而曰不失爲富家翁其措意亦如此華之¶
&KR0278;㳺卓之守塢爽之富翁皆知不免而徼幸¶
苟且之言耳不足論也士之謀身至此亦可¶
悲也夫¶
<pb:KR4d0090_SBCK_055-13a>¶
　　　王鄭¶
昔孔子論令尹子文陳文子皆以清忠與之¶
而不與之仁&KR0249;子之徳不及二子逺矣而以¶
仁與之何也夫仁之爲道雖大然其實以濟¶
物爲本濟物之事非一善可以當之必其才¶
徳爲世所頼得我則存非我則亾我之所在¶
家安而國治如是則有一善不害爲不仁而¶
有小不善于仁未害也余&KR0026;王祥鄭冲何曽¶
三人者考其行事之迹従容無事之際雖謂¶
<pb:KR4d0090_SBCK_055-13b>¶
君子可也然為魏大臣隂相司馬氏以丧魏¶
室卒導而授之夫平日則戒慎君子之所忽¶
而當事則為小人所不忍為此所謂色取仁¶
而行違在&KR0022;在家必聞者也昔西漢之衰有¶
似乎此孔光師丹皆盗當仁賢君子之名而¶
或屈于董賢或迫于王莾使為姦者反依之¶
以為重嗚呼治天下其不可以無才智骨鯁¶
之士也淮&KR0047;王欲為亂獨惮大將軍與汲黯¶
畏衛青畏其武畏汲黯畏其正也夫世固有¶
<pb:KR4d0090_SBCK_055-14a>¶
徳不足以化姦才不足以止亂而可以謂之¶
仁人君子乎夫使令尹子文陳文子當管仲¶
之任則不勝矣李徳&KR0073;曰平澹和雅世所謂¶
君子者居平必不能急病理煩&KR0476;難必不能¶
捐軀濟厄可以羽儀朝廷&KR0243;色名教如宗廟¶
瑚璉園林鴻鵠者此&KR0190;子之謂矣¶
　　　㳺侠論¶
所貴乎㳺侠者謂其身任人之患難而脱人¶
于厄也朱家郭觧雖不合于大義而其感慨¶
<pb:KR4d0090_SBCK_055-14b>¶
雄俊先人後己故可取也搂䕶平生齷齪守¶
常無可稱吕寛得罪王莾以其父故窮歸之¶
豪侠立莭無如此時為宜斬莾使脱寛于死¶
身自亾匿或者以身任之而不悔如此謂之¶
侠可也䕶得詔書即曰斬寛以聞莾大喜此¶
苟偷畏懦閭里屠販人耳當莾時天下威畏¶
誰非䕶者班固列護與朱家郭觧同謂之侠¶
此何故也泣涕責妻子使終飬吕公此朱家¶
郭觧糞圡之餘也何足道哉¶
<pb:KR4d0090_SBCK_055-15a>¶
　　　子産論¶
天下之大患莫大于不量力而不量力之患¶
&KR0120;于好高今夫使人皆量力而無慕于賢己¶
者宜若怠情而無志而不知夫力之所受于¶
天者莫不有極强任而過使之則將有禍嗚¶
呼怠惰而無志不猶愈于禍欤吾知量力之¶
不可廢也今夫天下之才自匹夫以至聖人¶
其别無窮然大要有三而己上智中人下愚¶
是也昔者聖人之治天下使民畏也有不待¶
<pb:KR4d0090_SBCK_055-15b>¶
刑使人爱也有不待賞夫無刑賞而畏爱行¶
焉此天下之純徳也夫惟聖人而後能之而¶
使中人之才其為治也去賞與刑以求天下¶
之畏爱曰吾將舉聖人也則亦敗而己矣使¶
量力而行之治刑以明威信賞以施爱其誰¶
曰不可以謂徳不及于聖人耶不猶愈于敗¶
乎夫烏𫉬之力至于舉千鈞而弱者至不舉¶
一石以一石之力而&KR0018;千鈞則膂絶而死此¶
又天下之所知也昔者鄭國有灾有&KR0134;子産¶
<pb:KR4d0090_SBCK_055-16a>¶
使邉國者子産曰吾不足以定遷矣夫遷國¶
以免灾與安坐以待不測之禍二者孰利也¶
然子産知其力之不能及則寕為安坐之計¶
姑求其力之所及者而行之豈其心以謂不¶
能定遷則其患將甚于安坐而待患欤盖子¶
産嘗鑄刑書而叔向非之子産卒行之也彼¶
以謂議事以制不為刑辟者非我之所能故¶
也余讀書至此未嘗不&KR0060;歎古之君子其智¶
慮深逺而較利害也詳量分審力而不誘于¶
<pb:KR4d0090_SBCK_055-16b>¶
天下之浮説而深悲後世之説者夫宋㐮公¶
之求諸侯徐偃王之行仁義卒無所就而敗¶
隨之而世之人遂悲仁義之不效而余不知¶
二人者果能為文武之事者欤非仁義之&KR0018;¶
二人二人之&KR0018;于仁義也或曰天下之士不¶
可好卑而務近而量力之論不可以䚯嗚呼¶
使無𡚶學聖人者是豈使無學其徳&KR0088;吾𢙣¶
夫無其徳而儧其事者也彼聖人之為聖豈¶
好高而為之哉其中之所有舉而措之而已¶
<pb:KR4d0090_SBCK_055-17a>¶
使誠有其徳吾何爱聖人之事而不使為之¶
哉¶
　　　魯仲連論¶
昔者君子之于仁義其行之非不勤而好之¶
非不篤也然動而不得其中則君子不為是¶
故罪至于可殺則君子不生之以為㤙而郷¶
閭之國𫝑之所不能救則捨而不頋凡天下¶
之事有可以不為而非不義者君子不強以¶
為義也嗚呼君子之道豈頋若是恝然而已¶
<pb:KR4d0090_SBCK_055-17b>¶
哉彼誠以爲事至于可以不爲而無我責而¶
我偲偲然求爲之以爲功則夫世之求爲君¶
子者盖亦甚劳而我之心無乃非出于楽而¶
後爲之欤盖昔者夫子之道未嘗不出于忠¶
恕而其所以待物者亦甚厚矣然陳恒弑其¶
君則孔子沐浴而言之朝告其君而請討之¶
至其不能討而孔子不強也門人有以謂報¶
怨以徳者而夫子以謂何以報徳出而吿之¶
朝者吾之所職者止矣鄰國之不討賊非我¶
<pb:KR4d0090_SBCK_055-18a>¶
之責也受人之徳而楽加我以𢙣則怨之者¶
是天下之常情也以徳復徳以怨復怨則理¶
以足矣彼天下之人必將以所楽施所𢙣則¶
天爲善者不亦枉其情欤彼魯仲連者里閭¶
之自好者耳安知夫所謂真仁義者也以布¶
衣㳺諸侯而不食其禄不當天下之責而出¶
身以救天下之患功成事立而不享其報此¶
魯連之所以爲賢欤嗟夫魯連之所以爲賢¶
乃其所以爲戾也夫當其位而後&KR0104;食其禄¶
<pb:KR4d0090_SBCK_055-18b>¶
而後劳㢮其功而享其利觧其&KR0104;而享其楽¶
者孔子孟子之所不能過也而魯連者獨不¶
能然吾見其越常棄礼亂世敗俗而已矣夫¶
無責而&KR0104;人之&KR0104;致力而不享其報則使世¶
之中人不免于義必自魯連始使天下之賢¶
者如必魯連而後可則亦率天下為偽而已¶
矣盖施義而不當其䖏者義之賊也嘗聞之¶
昔者夫子之道所以行乎天下後世而不能¶
廢者惟其不強仁義以為賢而不捨仁義而¶
<pb:KR4d0090_SBCK_055-19a>¶
求自便也不強以爲賢故爲善者不難不捨¶
以爲便故不爲者有所畏夫人不可不爲而¶
爲之不難此天下之所以同守而不廢而後¶
之愚者嘗欲摩頂放踵以利天下而其自便¶
者不以仁義易身之一毛而天下卒去之然¶
則夫子之道爲不可易也¶
　　　&KR0063;侯論(范雎改姓名爲張/禄相秦封&KR0063;侯)¶
余&KR0026;&KR0063;侯之入秦其心未嘗不在穣侯也彼¶
范雎困苦展轉既瀕于死其求報于魏也切¶
<pb:KR4d0090_SBCK_055-19b>¶
骨腐心不可終日故其將奪穣侯之位而代¶
之也慎重審周不敢輙𤼵非如朝㳺夕說之¶
士徼幸一言而勝之何者其怨魏之心重&KR0190;¶
傾穣侯之心必傾人之心必則其計求岀于¶
萬全故其上秦昭王書曰其深者不敢載之¶
于書及見秦王乃先言越韓魏以伐齊之非¶
計也陽陳外事以當秦王之心而自頋其&KR0096;¶
事成𫝑因乃一言穣侯太后之專恣不終朝¶
而逐之則雎之憚穣侯而不敢&KR0127;𤼵豈不甚¶
<pb:KR4d0090_SBCK_055-20a>¶
哉太史公乃序雎事如此乃言雎之始見秦¶
王誤入永巷聞有穣侯太后而不聞有王也¶
何言之誤耶且雎與秦王相得&KR0190;年而後敢¶
言穣侯太后之事者知己之與王䖏宻𫝑定¶
而計穣侯之不能奪之也其始不敢載之于¶
書一見秦王而不敢及之者知徒嬰其&KR0289;不¶
足以成吾事而吾將受其禍故也且一見秦¶
王而語穣侯太后之𢙣如此彼獨不畏穣侯¶
之聞之欤以匹夫無援之分而斥骨&KR0079;子母¶
<pb:KR4d0090_SBCK_055-20b>¶
之親非獨取患于穣侯秦王亦且逐之矣彼¶
雎之入関料穣侯𢙣諸侯之客下車而逃之¶
其為計如此萬一有幸而得見王徐徐而圖¶
之何所不可而遽為是鹵莾之計哉且秦自¶
孝公以来&KR0894;法䋲下最𫿞于宫闥之禁所以¶
自衛者皆以峻法防其下故荆軻刺始皇而¶
殿下之兵不敢輙動安有誤入永巷事耶楊¶
子曰子長多爱爱竒也此亦好竒之過欤¶
　　　商君論¶
<pb:KR4d0090_SBCK_055-21a>¶
昔者商君之治秦貴利尚功明賞罰信號令¶
使其日夜趋于功利之域而無閒暇楽生之¶
心勇于公𢧐怯于&KR0059;闘盖凡所以養生者非¶
従事于公不得也不過十年而秦遂以強後¶
世困之以有天下盖始皇之王自商君&KR0120;之¶
而世之議者以謂秦以商君而興而不知商¶
君之術是秦之所由亾也今夫世之善飬生¶
者和其血氣平其心志安飬而徐用之導引¶
屈伸以宣其𣻉而導其和故薬石食飲平易¶
<pb:KR4d0090_SBCK_055-21b>¶
而舒緩惟其然故其效也得其所欲而無後¶
害有賤丈夫焉不知其為如此不能忍&KR0010;月¶
之勤而急其效于耳目之前于是服毒石餌¶
𢙣草以邀之方其效也剛壮勇力倍于平時¶
然不過&KR0190;年之後草石之力己盡而遺毒餘¶
孽潰裂四出故癰疽壊决之變一日皆作而¶
不可制至于是而不死者未之有也嗚呼用¶
民之道亦何以異于此昔者三代之聖人也¶
其得天下也不為旦夕之謀揉伏其民而和¶
<pb:KR4d0090_SBCK_055-22a>¶
輯其國一出于愷悌忠厚之政使其民無勉¶
強不得己之心故其功成事立而民莫有厭¶
之之意是以享國長乆而無後&KR0104;彼商君以¶
謂仁人之術非所以速功朝有所為而夕望¶
其利日夜峻治其刑罰以驅廹其民斬艾懲¶
創以齊肅其怠惰之氣汲汲然常若不可以¶
終日故方其效也所求者得所敵者破徭後¶
使令莫不如意然至于天下後世天下己定¶
而吾之所欲己得而後前日情毒之志乃始¶
<pb:KR4d0090_SBCK_055-22b>¶
大𤼵而不可制故更二世而秦亾原其所以¶
取怨于下者豈一日之積欤嗚呼商君實首¶
之也夫民之力人之血氣一也可以徐治而¶
不可以求近功夫&KR0082;求近功則必出于深刑¶
痛罰毒石𢙣草夫四者用而危亾之禍可立¶
而待故曰商君之術是亾國之術也¶
　　　呉&KR0120;論¶
吾讀吴&KR0120;傳&KR0026;與曰文論功𤼵三問文不得¶
一然則&KR0120;之才豈淺淺者耶及曰文為之言¶
<pb:KR4d0090_SBCK_055-23a>¶
主少國疑大臣未附百姓不信當是時属之¶
子乎属之我乎&KR0120;曰属之子矣吾嘗疑起才¶
何獨短于此而不敢與文較及&KR0026;&KR0120;之相椘¶
方悼王之死未幾而椘之宗臣大臣起而殺¶
吴起方是時悼王死起相新君可謂主少國¶
疑矣起也于是乎不免然則起之才是誠短¶
乎此則其始無以抗田文之言盖無足怪而¶
田文之于知人也亦明矣然則田文之知&KR0120;¶
之不足以䖏此者何説也&KR0120;之為人也明属¶
<pb:KR4d0090_SBCK_055-23b>¶
而不逹于變従事于法而不知&KR0096;是二者盖¶
相疑國輔少主親未附而安不信者之所深¶
忌也昔者鄭國有難而子孔當國乃為載書¶
以序位聼政辟而子産請焚之夫子孔之為¶
載書叙群臣而使之聼政豈有所不可哉而¶
子産請焚而鄭國果定何也盖誠未加于物¶
則吾之所為衆之所疑故急之則亂䋲之則¶
怨方是時法有所不行是非有所不較徒知¶
吾法之不欺而不頋物之情此取禍之道也¶
<pb:KR4d0090_SBCK_055-24a>¶
故曰衆怒難犯專&KR0082;難成盖當新造之國與¶
夫衆情友例之際者不可以求定乎法而取¶
必于理之是非而其&KR0096;乃在夫人情可否之¶
際此子産所以焚之而國定也史稱吴&KR0120;治¶
楚明法守令捐不急之官廢公族踈逺者夫¶
&KR0120;當新難之國輔未壮之主而馭不附之大¶
臣與不信之百姓而其所行苟若是而不知¶
變是其死也不亦宜乎嗚呼智士因變聖人¶
乗時一龍一蛇與化推移庸得而制之哉吾¶
<pb:KR4d0090_SBCK_055-24b>¶
悲吴起之志故論其說云¶
張右史文集&KR0195;第五十五¶
