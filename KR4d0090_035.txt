# -*- mode: mandoku-view; -*-
#+TITLE: 張右史文集
#+DATE: 2015-09-11 09:57:36.981285
#+PROPERTY: ID KR4d0090
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 35
#+PROPERTY: FILE SB04n0249-035張右史文集-卷第三十五.
<pb:KR4d0090_SBCK_035-1a>¶
張右史文集卷第三十五¶
　七言絶句(附六言/五言)¶
　　　絶句二首¶
萱草開時燕引雛石盆雨滿長菖蒲但令甕¶
有賢人酒何用門迎長者車¶
門前山樹挿雲青雨足山前稲水平桑柘半¶
殘蚕事了緑隂深䖏囀殘鶯¶
　　　絶句¶
伏暑新除風露清五更山舍一雞鳴幽人枕¶
<pb:KR4d0090_SBCK_035-1b>¶
上朦朧睡卧㸔東岡次第明¶
　　　衡門¶
衡門日晏晚雞鳴下舍人歸半掩扃邑犬亾¶
聲山郭静暮天寒月撥雲生¶
　　　讀呉怡詩卷二首¶
羅田春動雪消𥘉主簿清詩雪不如休學風¶
騷窮事業花前莫負古銅壺¶
踈梅半落雪中香想子孤吟對酒缸野水荒¶
山半猿鳥跨驢誰問賈長江¶
<pb:KR4d0090_SBCK_035-2a>¶
　　　題趙楶所收趙令穣大年烟林二絶¶
江上孤烟蔽逺林秋原人静下鳴禽水郷此¶
景常經眼誰信侯家画萬金¶
楓林荻港白晝静落鴈飛鷗盡日閒平逺𧺫¶
君千里恨清詩可要助¶
　　　秋末圭竇齋前菊盛開賦得絶句時¶
　　　秬出未歸¶
幽齋誰與破窮愁蜀錦當軒爛不收白帝属¶
車千萬乗玉輪金轂照清秋¶
<pb:KR4d0090_SBCK_035-2b>¶
　　　秬移宛丘牡丹殖圭竇齋前作二絶¶
　　　示秬秸和¶
客未辭家似旅人栽培莫怪倍殷勤明年太¶
昊城中色来作齊安江上春¶
千里相逄如故人故栽庭下要相親明年一¶
笑東風裏山杏江桃不當春¶
　　　雨歇二首¶
雨歇山園竹引芽老禅睡𧺫日𥘉斜今日却¶
憶香嚴老觧點溈山一椀茶¶
<pb:KR4d0090_SBCK_035-3a>¶
家童取酒衝泥至酒滿山瓶重莫携老子欣¶
然一笑𧺫開嘗洗盞對山妻¶
　　　平生¶
平生壮莭終難變投老浮名信所遭要路争¶
先寕遽福従来率野屈吾曺¶
　　　題南頓光武祠¶
他日曽休羽葆車可憐宫寺己丘墟雲䑓諸¶
将鏘冠劍却遣嚴光配坐隅¶
　　　發金陵折桞亭五首(内五言絶二首/五言律二首)¶
<pb:KR4d0090_SBCK_035-3b>¶
津亭折得緑楊枝更㸔春風向手吹建業城¶
邊春己老連天荒草燕㕠飛¶
忽忽十日事囬首亦凄凉何䖏無芳草行人¶
休断腸¶
瞿曇昔教我林下一宵行何事春江上依依¶
作俗情¶
緑衮溶溶日紅飛寂寂春青山今古事芳草¶
去来人歌吹酒家市帆樯賈客津誰云絶勝¶
地登眺更傷神¶
<pb:KR4d0090_SBCK_035-4a>¶
桃李蕃晴日江山秀晚春孤舟多病客長道¶
未歸人豪俗競行楽&KR0786;㳺慵問津南山還暮¶
雨疑有椘䑓神¶
　　　謁蔣帝祠過鍾山下二首¶
野塘春水緑迢迢上有東風㺯桞條曉日己¶
穿東嶺出輕寒猶欲戦駝毛¶
溶溶野水戲鳬鷖壠麥𥘉長午景遲盡日緑¶
楊閒照水臨風自爱好腰肢¶
　　　和李二秀才¶
<pb:KR4d0090_SBCK_035-4b>¶
羡君年少盛㳺春頋我無聊似厄陳東市車¶
牛泥到領不勞舉𬒮障京塵¶
　　　和蘇适春雪八首¶
春城北斗轉招揺寒御𥘉還陣尚囂一夜雪¶
聲欺布𬒳定知貧舍固相撩¶
寒陣湏慿酒觧圍閒官幸可典朝衣一杯冷¶
落慿誰勸却有飛花舞入帷¶
白帝隂兵嚴羽衛漢皇老傅振鬚眉撒鹽飛¶
絮渾麄俗盡撥塵言賦好詩¶
<pb:KR4d0090_SBCK_035-5a>¶
溪上泛舟成底事庵前夜立意如何争知萬¶
頃青青麥絶勝黄河一尺波¶
不死松篁劳借問未開桃李與催粧己饒艶¶
女纎腰舞偏犯貧儒百結裳¶
偏憎㳺騎徃蹄汚最稱佳人素手團方丈老¶
翁容膝外出門四頋盡漫漫¶
山中景物最幽竒秪欠天君為賦詩長憶東¶
風吹女几瓊瑶交貫碧琉璃¶
寒窓凍坐成何事趣喚紅粧遣暖寒却把吟¶
<pb:KR4d0090_SBCK_035-5b>¶
腸盛美酒更令柔指撥清弹¶
　　　宿盧村逆旅¶
夜宿村南貧主人入門桃李己殘春無人折¶
贈門前桞佇立東風獨愴神¶
　　　紺碧¶
紺碧遥空秋意生深簷當午暑風清老翁睡¶
𧺫支頥坐𥘉聼新蝉第一聲¶
　　　真陽縣晝睡縣舍素絲堂¶
見君堂下小荷葉驚我客中春己空一覺西¶
<pb:KR4d0090_SBCK_035-6a>¶
堂亭午睡悠悠春夢逐春風¶
　　　贈圎明老¶
一粥一齋年己老千經萬論不留心菩提本¶
自非言説黙默知師得更深¶
　　　方丈小山¶
窓外幽軒数歩寛小山幽石對㠝岏説知老¶
子婆娑意且作僧房一衲㸔¶
　　　登山望海四首(以下/六言)¶
江濶風烟易晚山高草木先秋獨倚欄杆盡¶
<pb:KR4d0090_SBCK_035-6b>¶
日此身與世悠悠¶
仕宦此身謾爾功名己老茫然山鳥不湏驚¶
客相親此復窮年¶
西望揚州何䖏雲中㕠塔㠝岏山外雲濤断¶
日夕陽應近長安¶
鳥去蒼烟古木人歸緑野孤舟信美雖非吾¶
土消夏且復登楼¶
　　　書寺中所見三首¶
江市樵蘇早散山家燈火常昏紗㡌榰笻獨¶
<pb:KR4d0090_SBCK_035-7a>¶
立龕中佛像無言¶
日岀鄰僧乞食鐘鳴老叟関門誰見春宵净¶
境姢姢霽月當軒¶
扣户誰驚午睡烹茶聼客論詩病裏雖成禁¶
酒興發何妨杖藜¶
　　　讀潘郎文卷¶
霜鬂我猶謪宦蝟鬚子合封侯老拙何劳咄¶
咄踈慵且復悠悠¶
　　　夜坐三首¶
<pb:KR4d0090_SBCK_035-7b>¶
門庭草草是客寝室冷冷似僧春寒猶湏篝¶
火夜書頗復明燈¶
靈通寺前老圃畦𬞞想見如雲謀拙嗟余飄¶
泊歸来與爾知聞¶
微寒騷屑窓竹淡月朦朧夜天路暗城頭傳¶
警漏稀更士高眠¶
　　　贈廣靖上人¶
七十龎眉禅客曽見天衣老人旃檀林中香¶
氣悠然時有餘氤¶
<pb:KR4d0090_SBCK_035-8a>¶
　　　六言¶
青春要去便去美酒得斟且斟莫問世間蹀¶
躞湏知老境侵尋¶
　　　乾明院門望江山懐淮陽城南歩二¶
　　　首¶
危䑓寺東野水春来桞色鵝黄江上滄波似¶
屋蛟龍作悪難量¶
憶昨淮陽把酒目前唯欠山林江上雲岑千¶
疊何為特地愁心¶
<pb:KR4d0090_SBCK_035-8b>¶
　　　和子瞻西太一宫祠二首¶
太一儲祥世世祠宫歲事年年絳莭霓旌何¶
䖏松庭玉坐䔥然¶
玉斚清晨薦酒天風静夜飄香鳯吹管截孤¶
竹琴絃奏曲瀟湘¶
　　　白沙閘西&KR0712;舟亭下二首¶
&KR0786;客時時醉眼津亭日日春寒目極傷春懐¶
抱黄昏猶在䦨干¶
客恨如雲冉冉風光似水迢迢囬首十年舊¶
<pb:KR4d0090_SBCK_035-9a>¶
事令人淚盡魂消¶
　　　秋園雜感二首¶
秋晚園林踈静天高風日明鮮中有榰笻病¶
客三盃卯酒醺然¶
世事我深暗委人生他自奔忙刻木牽絲作¶
技㡬囬㺯罷凄凉¶
　　　江上二首(以下/五言)¶
相别亦何事相逄盡偶然愁腸貫綵筆離夢¶
紡朱絃¶
<pb:KR4d0090_SBCK_035-9b>¶
紛紛渾是夢黯黯只消魂江上浪無限舟中¶
酒一尊¶
　　暇日六詠¶
　　　㕠白鴨¶
己断鷹隼猜仍叨主人惠皎潔静天姿㕠栖¶
莫相忌¶
　　　蛙¶
越國未忘吴曽動君王意句踐自有心慿車¶
汝無恃¶
<pb:KR4d0090_SBCK_035-10a>¶
　　　百舌¶
曉語月斜樹晝啼春霽天胸中自有激不是¶
故多言¶
　　　桞絮¶
零亂委空風悠颺點芳草却為身最輕華堂¶
等閒到¶
　　　亀¶
映日漾清淵沿沙曝玄甲爱爾千歲姿藏身¶
一蓮葉¶
<pb:KR4d0090_SBCK_035-10b>¶
　　　槐庭¶
清隂滿我庭蒼蒼六槐老野性苦避人青苔¶
不湏掃¶
　　　春日書事¶
禅宫門寂寂庭草無形迹東風自掃堦疑是¶
開簾客¶
　　　鹿邑道中¶
去歲秋時去今年秋又来浮名何所得歲月¶
苦相催¶
<pb:KR4d0090_SBCK_035-11a>¶
　　　余元祐六年六月罷著作佐郎除秘¶
　　　書丞是歲仲冬復除著作郎兼史院¶
　　　檢討復至舊局題屏¶
庭樹應如我相逄益老蒼别来秋苦雨但覺¶
瓦松長¶
　　　絶句¶
两麥渾漫壠風梅己退粧高鴻望燕塞飛疾¶
不成行¶
　　　用劉夢得三題¶
<pb:KR4d0090_SBCK_035-11b>¶
春向晚斜日在高楼幽花愁脉脉輕絮去悠¶
悠冉冉三更雨䔥䔥通夜愁¶
春己暮把酒送春歸花落鳴禽散草長㳺客¶
稀去年堂上燕故故傍人飛¶
春竟去白髪感生平流水去不断夕陽猶有¶
情舊時桃李月悄悄向人明¶
　　　昔蘇先生㳺廬山詩云平日懐真賞¶
　　　神㳺杳靄間如今不是夢真箇有廬¶
　　　山輙継一首¶
<pb:KR4d0090_SBCK_035-12a>¶
人生孰非夢夢裏見廬山若了元無夢何曽¶
有徃還¶
　　　蘇先生詩云&KR0621;鞵青竹杖自挂百錢¶
　　　逰何事春山裏人人識故侯輙継其¶
　　　後¶
齋心禮仙聖不是爱山㳺山中笑何等白髪¶
故諸侯¶
張右史文集卷第三十五¶
<pb:KR4d0090_SBCK_035-12b>¶
