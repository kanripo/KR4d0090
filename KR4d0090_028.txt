# -*- mode: mandoku-view; -*-
#+TITLE: 張右史文集
#+DATE: 2015-09-11 09:57:36.687858
#+PROPERTY: ID KR4d0090
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 28
#+PROPERTY: FILE SB04n0249-028張右史文集-卷第二十八.
<pb:KR4d0090_SBCK_028-1a>¶
張右史文集卷第二十八¶
　七言絶句¶
　　　吹角¶
断霞歸鳥隔山鐘日過西山轉海空長恨南¶
城催曉急五更吹角怨秋風¶
　　　登乗槎亭¶
海天秋霧暗乗槎風響空山浪卷沙杳杳艣¶
殾何䖏客一㠶衝雨暗天涯¶
　　　臘¶
<pb:KR4d0090_SBCK_028-1b>¶
荒秋野水間榛&KR0878;惟有青山日對門草木向¶
隂猶帶雪風光近臘已如春¶
　　　題宅後井(泉色/正白)¶
清泉十丈白如漿甘似醍醐透椀凉君欲道¶
中無渇死百尋操綆莫辭長¶
　　　和房日嚴換武詩¶
青衫厭著待封侯慷慨知君定逺流莫歎書¶
生長齷齪元戎曾與報更籌¶
　　　春¶
<pb:KR4d0090_SBCK_028-2a>¶
磔牛門外色𥘉分共喜釵頭彩勝新花蕚怯¶
寒猶積雪鳥殾催報已知春¶
　　　感春三首¶
日長殘雪滳高簷院静人閒風度簾可是歲¶
華隨日好故應愁恨逐春添¶
氷消水面波光動日暖樹梢花意歸世上繁¶
花昜零落却應春淺勝芳菲¶
梅梢桞眼㺯春嬌雲暖南山臘雪消近郭樵¶
漁成野市逺村䔥鼓隔溪橋¶
<pb:KR4d0090_SBCK_028-2b>¶
　　　荒園¶
荒園午日照青蕪樹罅鳴鳩相應呼一片隂¶
雲送山兩漸漸新麥地親鋤¶
　　　范增¶
君王不觧據南陽亞父徒誇計策長畢竟亾¶
秦安用楚區區猶勸立懐王¶
　　　東方曼倩¶
軒冕功名何足爲先生聊作昜農資漢庭誅¶
死皆卿相猶說才能勝滑稽¶
<pb:KR4d0090_SBCK_028-3a>¶
　　　小雨¶
䔥蕭小雨不能收一霎西風便似秋枕席夜¶
凉燈火暗丁丁更漏隔南楼¶
　　　孔光¶
郷原世盡謂夏儒漢室傾危孰與扶試問不¶
言温室木何如休望董賢車¶
　　　趙飛燕¶
苦心膏沐不論貲富貴人生各有時直使中¶
流畏仙去君王何啻似嬰児¶
<pb:KR4d0090_SBCK_028-3b>¶
　　　㸔花¶
風暖日高花氣動鳴鳩乳燕自求群經营美¶
景還詩匠傾掃頑愁頼酒軍¶
　　　題唐宋輔城上小楼二首¶
沙田小雨不成泥一帯溪光照翠微逺目直¶
隨殘日盡晚雲還望故山歸¶
近郊小径絶人行水滿菰蒲取次生沙㟁雨¶
来長集燕桑田深䖏忽聞鶯¶
　　　晚歸¶
<pb:KR4d0090_SBCK_028-4a>¶
學省歸来門巷秋伴眠書史滿牀頭低雲漠¶
漠梧桐晚屏上江山亦觧愁¶
　　　秋¶
日落星稀河漢微清秋一點水萤飛凉風白¶
露愁先覺可待梧桐報即知¶
　　　調全玉病二首¶
維摩丈室自䔥然病𧺫新凉得恣眠我愧殾¶
聞難問疾想君獨對散花天¶
詩将收功乆戢戈羸師再鼓奈疲何想君無¶
<pb:KR4d0090_SBCK_028-4b>¶
物驚禆定獨未能除是此魔¶
　　　䔥何¶
䔥公俯仰繋安危功業君王心獨知猶道邵¶
平能緩頬君臣従古固多疑¶
　　　項羽¶
沛公百萬保咸陽自古柔仁伏暴強慷慨悲¶
歌君勿恨㧞山盖世故應亾¶
　　　李廣¶
李廣才非衛霍儔孝文能鍳不能收君王未¶
<pb:KR4d0090_SBCK_028-5a>¶
是忘征戦何待高皇萬户侯¶
　　　朱雲¶
直言請劍軒安昌勿謂朱㳺只素狂君㸔漢¶
家文景業張侯能以一言亾¶
　　　韓信¶
登壇一日冠群雄鍾室倉皇念蒯通能用能¶
誅誰計策嗟君終日愧䔥公¶
　　　賈誼¶
賈生未免孝文疑自古功名嘆数竒逐得洛¶
<pb:KR4d0090_SBCK_028-5b>¶
陽年少去白頭絳灌亦何為¶
　　　椘王(效李/商隐)¶
十二巫山聳翠巒椘王宫殿玉㠝岏定知為¶
雨為雲䖏不似當𥘉夢裡㸔¶
　　　梁兾¶
力囬漢鼎未收功又道将軍世上雄不悟折¶
腰同齲齒百般装束為秦宫¶
　　　宋玉¶
雲雨朝朝峡裏興可能無復夢中情巫娥若¶
<pb:KR4d0090_SBCK_028-6a>¶
問誰為賦敢乞君王道宋生¶
　　　成帝¶
百華衣上清餘香夜照猶煩蚌有光觧道温¶
柔勝武帝不知壮髪似元皇¶
　　　女几山¶
不復當年端正楼多情猶問故宫逰山川不¶
改繁華盡湏信人生一世浮¶
　　　昏昏¶
昏昏落日下墙東歴歴晴雲送去鴻歲晚蒼¶
<pb:KR4d0090_SBCK_028-6b>¶
槐甘老大盡将黄葉付秋風¶
　　　謝仲閔惠友于泉(泉上多/紫竹)¶
地吉泉甘慶所鍾直疑遥與惠山通曲肱煩¶
暑都消盡如卧䔥蕭紫竹風¶
　　　貧病投効乞𥙷外官親友問者以詩¶
　　　答之¶
卑好楊子官執㦸貧似玉川居洛陽不敢彎¶
弓輕妄射争如覆𬒳逐山郎¶
　　　殷浩¶
<pb:KR4d0090_SBCK_028-7a>¶
田野高風過有薰廟堂經畫竟無聞固應竹¶
馬思元子江左興亾不在君¶
　　　偶成¶
低雲着地曉悠悠雨&KR0668;簾旌不上鈎江北江¶
南千萬里年年長向此時愁¶
　　　傷春¶
浮雲冉冉送春華怯見春寒日欲斜一夜雨¶
殾能㡬許曉来落盡一城花¶
　　　七月六日二首¶
<pb:KR4d0090_SBCK_028-7b>¶
月落暗䖝啼不休五更白露曉悠悠西風是¶
䖏将摇落可但梧桐獨報秋¶
積雨空堦生緑衣幽幽點點㺯秋姿黄昏楼¶
角看新月還是去年牛女時¶
　　　元忠學士八兄耒離京師逺蒙追送¶
　　　許惠服丹法託故竟未惠及賦五絶¶
　　　句¶
身逐孤舟似断雲故人追送尚殷勤秋城夜¶
泊西風㟁落葉悲䖝獨自聞¶
<pb:KR4d0090_SBCK_028-8a>¶
衰折苦催空壁月悲䖝真弔短檠光無情少¶
壮抛人去只有窮愁氣味長¶
欲盗羲和一點春五更注想隔重雲如何但¶
欲獨不死分我刀圭未費君¶
昔見将軍破虎韀玉堂曾共掃千言功名老¶
去皆蹉跌相見諄諄勸學仙¶
無復顛狂似少時逄君猶自說蛾眉玉堂舊¶
事君休念兩䄂啼痕又送誰¶
　　　閒歩¶
<pb:KR4d0090_SBCK_028-8b>¶
枝上啼鴉巢欲成晴簷向日乳鳩鳴可憐霜¶
雪餘威盡春草無名著䖏生¶
　　　寓椘題楊𥙷之官舍¶
一辭螭陛走天涯客路悠悠老歲華住乆不¶
知身是客自来堂下採黄花¶
　　　傷春四首¶
曉雨催春不惜花亂紅飄泊委泥沙傷心憶¶
得年時事白髪風前只嘆嗟¶
紅杏墙頭最可憐膩紅嬌粉両娟娟曉来併¶
<pb:KR4d0090_SBCK_028-9a>¶
逐東風盡容昜分飛又一年¶
嫩紫妖紅惜不得亂隨風雨點蓬蒿荒田野¶
草花開晚主管春光輸爾曹¶
高楼春晝獨驚心白日閒雲亦自隂風雨催¶
花花已盡滿城新緑亂鳴禽¶
　　　三郷道中遇雨¶
䔥蕭古道西風雨惨惨黄昏匹馬行未遇功¶
名莫嗟嘆逄時更自憶平生¶
　　　題南禅院壁二首¶
<pb:KR4d0090_SBCK_028-9b>¶
乞食高僧午未歸秋庭落葉日暉暉䔥條古¶
寺松隂下簷鐸風中乳鴿飛¶
秋林落葉已斑斑秋日當庭尚掩関掃榻晝¶
眠聼鳥語可憐身世此時閒¶
　　　次韻王彦昭感秋三首¶
木落風高秋雁歸𥘉晴野水漲清伊東流會¶
向淮南去慿寄秋来無限悲¶
年来詩酒最関身滿酌休論薄與醇愁見洛¶
陽秋夜月無情偏照不眠人¶
<pb:KR4d0090_SBCK_028-10a>¶
塵埃容昜點呉衣澤國秋来信息稀想見淮¶
南𥘉木落秋雲秋水雁𥘉飛¶
　　　絶句三首¶
藹藹晴郊花氣浮午窓晝睡擁駝裘覺来鳥¶
雀茅簷静屋角春風怒未休¶
照水輕明楊桞芽隔林相映占巢鴉東風香¶
草城邊路到䖏人家盡是花¶
淮上春風萬鼓鼙落㠶舟泊㟁邉磯喧喧野¶
市殘陽裡酤酒携魚客散歸¶
<pb:KR4d0090_SBCK_028-10b>¶
　　　雨後逰朱園¶
緑葉隂隂䕶翠枝晚花雖小亦應稀東風不¶
惜殘桃李吹作春愁䖏䖏飛¶
　　　酒病中寄李十二招飲二首¶
班郎握筆未封侯嗜酒楊雄欲白頭寂寞著¶
書誰作伴両枝風葉碧梧秋¶
酒病岑岑更怯寒一窓踈雨擁衾眠西風一¶
入庭前樹便有秋殾到枕邊¶
　　　乍晴二首¶
<pb:KR4d0090_SBCK_028-11a>¶
洗来桐葉晚青青積雨欄于暗菌生墙角半¶
傾苔暈合䔥蕭風草一蛩鳴¶
虹長飲雨川無滴蘋末生風沼有波一掃烟¶
雲不知䖏夜天如水瀉銀河¶
　　　雜題二首¶
寒雨䔥蕭桐葉驚浪浪還作夜堦殾西風忽¶
𧺫幽人覺枕簟凉時向五更¶
蒼蒼落月井梧西睡覺幽人自卷帷只有林¶
鶯知夢断曉庭人静語移時¶
<pb:KR4d0090_SBCK_028-11b>¶
　　　徐園閒歩二首¶
平田小雨潤新耕曉日園林信脚行襯歩野¶
蕪吹面栁可憐春物縂多情¶
動地春風晚未休吹花折桞却成愁塵埃不¶
用頻車馬獨卧氍毹正擁裘¶
　　　雜詩二首¶
邾城山下梅花樹臘月江風好在無争似姑¶
山尋綽約四時長見雪肌膚¶
病腹難禁七椀茶小窓睡𧺫日西斜貧無隙¶
<pb:KR4d0090_SBCK_028-12a>¶
地栽桃李日日門前自買花¶
張右史文集卷第二十八¶
<pb:KR4d0090_SBCK_028-12b>¶
