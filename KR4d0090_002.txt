# -*- mode: mandoku-view; -*-
#+TITLE: 張右史文集
#+DATE: 2015-09-11 09:57:35.611191
#+PROPERTY: ID KR4d0090
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 2
#+PROPERTY: FILE SB04n0249-002張右史文集-卷第二.

# SB1_0999-002.png
# page missing
<pb:KR4d0090_SBCK_002-1a>¶
# SB1_0999-003.png
而遂臣始盤桓于壽春兮盖嘗挫而益振驅¶
𧴀虎于順流兮臨長江之廣津馳千里之玉¶
帛兮擁百萬之精軍計其一時之氣兮固叱¶
咤而風雲嗟百年之幾時兮山川&KR0770;其如新¶
忽人事之幾變兮撫墟廟而湮淪訪遺事于¶
樵夫野人之談說指餘迹于荒城故壘之荆¶
榛徒見夫雲悠悠而朝出水漠漠而東流飛¶
沙鷗于晴渚聼夜艣于行舟彼時豪盛此日¶
廢昔人功業今人愁嗟夫旦之心暮不可求¶
<pb:KR4d0090_SBCK_002-1b>¶
前之迹後不可𠕅胡為寂寥之前古乃以興¶
亾而感慨雖物至盛者其存也宜乆𫝑極大¶
者其亾也可驚方登臨而逺想豈獨予兮&KR0111;¶
情¶
　　　渉淮後賦(有序)¶
余甲寅之秋自正陽渉淮作渉淮賦既至泗¶
之臨淮邑之東&KR0047;皆淮也朝㳺夕濟凡淮之¶
驚畏風濤之變無不歴之矣今秋又以事之¶
東海至漣水入漣河舟人告余曰淮水自是¶
<pb:KR4d0090_SBCK_002-2a>¶
入海矣予生二十有二年吴楚秦蜀之國来¶
徃殆徧竊悲其跡之不常作後渉淮賦以自¶
廣云¶
浩淮流之湯湯兮蕩余舟以沿&KR0737;嗟我居之¶
不常兮未朞&KR0010;而𠕅来始進棹于正陽兮睨¶
下蔡之窮城界陳許之北壌兮望荆𡍼之两¶
山緬川原之𢌞&KR0232;思萬功而慨然爰係舟于¶
徐邑兮浸淮隅之两壖駕長帆于朝風兮凌¶
星河于夜湍豈所覧之未周兮恨未窮其本¶
<pb:KR4d0090_SBCK_002-2b>¶
原忽行役而&KR0047;去兮税吾檝于清漣指溟渤¶
于西北兮曰此淮流之所還彼百川之歸海¶
兮吾固知其必然惟循源而極末兮哀余迹¶
之未安當天時之晚秋兮風露&KR0429;其既至山¶
峭峭而瘦出兮水紺潔而無滓曵孤輪而忽¶
驚兮出游鱸于短葦白鷺飛而下来兮翩如¶
避世之君子酒芳香而盈盌兮吾陶陶而日¶
醉方頽然而遺形兮孰卑高而賤貴彼貴者¶
樂其府兮富者懐其資無二者之累余兮何¶
<pb:KR4d0090_SBCK_002-3a>¶
覊㳺之足悲窮天下之竒觀兮極覆載之所¶
藏膏吾車而勿反兮畢吾世而徜徉¶
　　　而望賦¶
談海天之蒼&KR0252;觀驟雨之&KR3632;霈飄風撃而雲¶
奔曠萬里而一蔽卒然如百萬之卒赴敵驟¶
𢧐兮車旗崩騰而矢石亂至也已而餘飄既¶
定盛怒己泄雲逐逐而散歸縦横委乎天末¶
又如𢧐勝之兵整旗就隊徐驅而囘歸兮杳¶
然惟見夫川平而野濶夫雲霞風月之客雷¶
<pb:KR4d0090_SBCK_002-3b>¶
雨電雹之變非巧力之&KR0014;為益人間之絶觀¶
必也登雄楼&KR0464;閣之峥嶸慿高山巨海之空¶
曠徹除耳目之障蔽而後能窮極變化之竒¶
状嗟我居之卑湫兮束觀聼于尋丈頋所欲¶
之莫得兮徒臨風而惆悵¶
　　　暮秋賦¶
嗟余志之莫就兮哀天時之不予謀&KR0010;冉冉¶
以將暮兮無以蕩吾之幽&KR0104;昔吾之既有知¶
兮獨信道而不頋鞭吾駒之不戒兮𦕈一世¶
<pb:KR4d0090_SBCK_002-4a>¶
而獨鶩&KR0770;章甫以自好兮安知越人之異容¶
恃所持之不欺兮謂彼此之情同夫何事物¶
之多故兮因少愚而老智彼善𢙣豈有常兮¶
固繋夫一世之賤貴或指礫以為玉兮人皆¶
知其不然衆既訛而莫返兮事隨信而名遷¶
偽言實干衆舌兮至寳賤于獨知正無助者¶
必危兮𢙣乗朋而或濟决大河而東奔兮挽¶
余舟而上沂嗟爾檝之幾何兮蛟龍欝其方¶
怒外既揆而度内兮考舊好之同異韜九襲¶
<pb:KR4d0090_SBCK_002-4b>¶
以深藏兮固可死而不可試&KR0195;杜蘅之幽佩¶
兮苞芳蘭之翠衣畏九畜之不&KR0045;兮時&KR0060;陳¶
以自戲怨所資之不售兮非逹人之宏規彼¶
廢興之有命兮何&KR0104;樂之足係奏吾琴之憤¶
怨兮酌吾酒之冽清&KR0259;芳桂與秋菊兮&KR0147;以¶
駐吾之頽齡吾又將之夫深山兮遂絶世而¶
逺去身九浴而後衣兮齒三滌而後咀納氷¶
霜于胸中兮蕩焦膈之宿汚求仙人之竒術¶
兮與彭咸乎爲伍彼君子之蹈道兮&KR0154;急世¶
<pb:KR4d0090_SBCK_002-5a>¶
之有知&KR0147;逍遥以卒&KR0010;兮樂天命而不疑¶
　　　超然䑓賦(有序)¶
(蘇子瞻守宻作䑓于囿命以超然/命諸公賦之余在東海子瞻令劉)¶
(貢父/来命)¶
或有疑于超然曰古之所謂至樂者安能自¶
名其所以然耶今夫鳥之&KR0014;飛獸之&KR0014;馳與¶
夫人之耳目手足視聼動作自外而觀之者¶
豈不以爲大樂乎然鳥獸與人未嘗自以爲¶
樂也古之有道者其樂亦然又安&KR0014;自名其¶
<pb:KR4d0090_SBCK_002-5b>¶
所以然耶彼方自以為超然而樂之則是其¶
心未免夫有累也客有&KR0063;之曰吾豈以子之¶
言非耶吾方有所較而後知超然者之賢也¶
予視甘之賤丈夫方奔走劳役守塵壌握垢¶
&KR0126;嗜之而不知厭而超然者方逺引絶去芥¶
視萬物視世之所樂不動其心則可不謂賢¶
耶今夫世之富人日玩其金玉而樂之是未¶
&KR0014;富也&KR0111;其所有而安之是真能富矣夫惟¶
有之是以貴其能&KR0111;之使其無有則將何所¶
<pb:KR4d0090_SBCK_002-6a>¶
&KR0111;耶予以謂將&KR0111;超然為真超然則其&KR0004;必¶
有樂乎超然而後&KR0111;可能也予以謂樂夫世¶
之樂者乎然則子亦安知夫名超然者果非¶
能至樂者也賦曰¶
登高䑓之岌峩兮曠四頋而無窮環群仙于¶
左右兮瞰大海于其東棄塵壌之喧卑兮揖¶
天半之清風身飄颻而欲舉兮招飛鵠與翔¶
鴻莾丘原之&KR0252;茫兮弔韓侯之武功提千乗¶
之富強兮慿百勝而稱雄忽千年而何有兮¶
<pb:KR4d0090_SBCK_002-6b>¶
哀墟廟之榛蓬有物必歸于盡兮吾知此䑓¶
之何恃惟廢興之相召兮要以必毁而後正¶
彼變化之無窮兮嗟其偶存之幾何&KR0147;徼樂¶
于吾世兮又安知夫其他或有疑夫超然者¶
兮豈其知道而未純曰彼天下之至樂兮又¶
安&KR0014;自名其所以然惟樂而不知所以樂兮¶
此其所以為樂之全彼超然而獨得兮是猶¶
存物我于其間客有復之者曰子知至樂之¶
無名兮是未知世之所可𢙣世方奔走于物¶
<pb:KR4d0090_SBCK_002-7a>¶
外兮盖或至死而不頋𦕈如醯雞之舞甕兮¶
又似乎青蠅之集汙衆皆旁視而笑兮彼獨¶
守而不&KR0014;去較此樂于超然兮謂孰賢而孰¶
愚何善𢙣之足較兮固天濶之異區道不可¶
以直至兮終𡨕合乎自然子又安知夫名超¶
然者果不&KR0014;造至樂之淵乎¶
　　　鳴蛙賦(有序)¶
余寓山陽學舍夏大雨屋四隅成塘聚蛙以¶
千計聲鳴不絶夜為不&KR0014;寐客有献予以殺¶
<pb:KR4d0090_SBCK_002-7b>¶
蛙之術曰投余藥一丸蛙無遺𩔖矣童子將¶
用之予曰不可復爲賦示之¶
夏而&KR0004;止積潦過尺有蛙百千更跳五出幸¶
此新霽夜月清溢我劳其休歸&KR0367;于室于時¶
蛙鳴若嘯若啼若訴若&KR0084;若懼若悲若喜而¶
語若怒而話若&KR0938;而嘔若&KR0843;而嗽瘖者之呼¶
吃者之闘或急或緩或清或濁若𦍑絲野鼓¶
雜亂無莭兮又似夫蠻&KR0084;野語詭怪之迭作¶
也爾其困于泥潦失其所䖏而悲又若夫旱¶
<pb:KR4d0090_SBCK_002-8a>¶
熯既乆得其所䖏而樂也爰有童子持燭来¶
謁曰蛙群夜鳴君寝其聒考之周官洒&KR0069;驅¶
蛤君其教之余得盡殺余語童子爾無是酷¶
爾樂而&KR0084;而哀則哭哭則悲嗟樂有聲曲聚¶
語群争引吭而呼一日之間不寕湏&KR0119;蛙不¶
汝嫌汝奚蛙誅萬物一府誰好孰𢙣爾奚自¶
&KR0059;己厚蛙薄𠫵通彼己樂我自然弭爾怒心¶
置燭而眠夜半張子援枕而吁頋謂童子記¶
吾言欤前言未䆒請卒吾説物各有時夫誰¶
<pb:KR4d0090_SBCK_002-8b>¶
敢遏爾觀夫春露&KR0004;靄朝華始敷文羽清喙¶
飛鳴自如若奏琴筝而和笙竽清耳悦心聼¶
者為娱及夫陽春既徂炎火將極𢙣草蕃&KR0210;¶
&KR0075;潦瀦積蛙于此時生飬蕃息跳梁號呼意¶
氣横逸子如之何時不可逆時乎時乎美𢙣¶
皆然當其盛時誰得而遷及其雪霜既降木¶
實草衰飛蠅聚蚊孽無所施于是此蛙歛吻¶
收足尫然圡中一聲不出黨散巢破不可終¶
日盛不可常興衰迭乗子姑忍之奚以殺為¶
<pb:KR4d0090_SBCK_002-9a>¶
哉¶
　　　齋居賦¶
仲夏之月隂氣始至陽既盛而&KR0004;剥隂浸亨¶
而用事水伏畏涸火燎方熾其于人也心實¶
過炎而賢受其弊惟人之生受命在子推卦¶
曰坎于行為水㣲陽所潜元氣之始故火甚¶
烈則正氣或因而衰則水受害者君子之所¶
深畏于是屏事燕息滌慮齋居既静事以無¶
刑又逺眺而高居&KR0077;紛華而弗陳與淡泊乎¶
<pb:KR4d0090_SBCK_002-9b>¶
為徒絶嗜窒慾爱精啬神聲色不御滋味弗¶
親冲然與和俱㳺湛兮以道合真故&KR0014;體強¶
志寕愉樂壽考逺去疾癘保此難老嗚呼苟¶
能推此以盡道考此以察物則豈惟齋戒以¶
御時宜其顛沛而勿失且夫氷炭相乗利害¶
交至隕真盗知豈獨隂　道心惟微易失難¶
常因干侵陵有知微陽則浣心滌慮以&KR0077;外¶
垢虚中保和以全天君故&KR0014;渉至變而不濡¶
更萬變而常存盖將窮年以齋居豈特飬生¶
<pb:KR4d0090_SBCK_002-10a>¶
而善身乎¶
　　　蜘蛛賦¶
魚㳺假淵鳥棲求木而我所宅獨取諸腹巢¶
于墙屋人不取予朝蠅暮蚊食人所𢙣彼殘¶
物以飬而無益于世雖名人兮斯䖝是愧¶
　　　得友賦荅子邕¶
余趨世之僻迂獨孑孑而無朋信所樂以直¶
前嘗媒&KR0311;而賈憎惟物態之多艱撫危心而¶
自驚甘黙默以退藏包薄技而無成何吾迹¶
<pb:KR4d0090_SBCK_002-10b>¶
之不常旅成周之故京眷吾㳺之悠逺耿離¶
語兮吾情惟夫子之好修昔固聞乎徳聲獨¶
頋我而&KR0111;勤握未暖而心傾發鍵鑰而不疑¶
奏金石之鏗鍠内端肅而粹温外炳煥而清¶
明嗟我鄙而子竒謂欲合而莫&KR0014;援古義而¶
見交愧此意之何勝既两盡而莫疑亦交規¶
而共評驅昔&KR0629;之無餘撫新樂而生矜豈目¶
前之懽愉實未得乎平生惟清洛之名都窺¶
園沼之清澄語寒堂之夜燭醉春圃之朝英¶
<pb:KR4d0090_SBCK_002-11a>¶
徴逸事于古&KR0004;亦窮㣲而造精投明珠之的¶
歴報舅璧之煌荧惟此樂之無窮使我爱日¶
而兢兢雖所歴之萬殊願勿疾兮兹誠¶
　　　懐知賦¶
嗟余生之苦艱渉世故而多違坌群嘲而衆¶
侮獨孑孑其従誰嗟若人之好修外洵直而¶
中竒挈余手而指津謂予車之不迷遵常度¶
以夷行正六㘘而安馳嗟終日而無禽曰固¶
然而&KR0154;疑惟言動之合符若方圎于矩規振¶
<pb:KR4d0090_SBCK_002-11b>¶
高言于皇極流餘䴡于竒辭沃道徳以相酬¶
心厭滿而&KR0111;飢爱日月而畏别卒悠逺而多¶
懐跂余望兮莫瞻將駕言其従之何出門之¶
多艱頓我馬以嗟咨山叢叢而造天車欲進¶
而畏摧臨江湖以浮舟蛟龍鬰其&KR0045;䰇路幽¶
迥而莫通心鬰塞而增悲贈瓊瑶以致情恐¶
所託之吾欺惟至技之難投或與世而莫知¶
倘一遇而見明盖至樂之無&KR1275;彼取舍之迷¶
方或骨&KR0079;而相遺苟我心之不察雖親爱而¶
<pb:KR4d0090_SBCK_002-12a>¶
何情故烈士之報知己或殺身而不辭豈以¶
生而易名誠内激而志思風蕭蕭以戒秋蝉¶
嘒嘒而鳴悲白露團兮夕凉庭木颯其先衰¶
覊我馬于東周盖三&KR0010;其于兹老駸駸而来¶
逼心鬰鬰而不夷頋所樂之莫従託宵寐兮¶
庻幾酌尊酒以&KR0111;&KR0104;寫我心兮陳詩¶
　　　遣&KR0104;賦¶
居孑孑以無與兮出莫知其所之獨端居以¶
終日兮耿默默以長思古之人不可得而見¶
<pb:KR4d0090_SBCK_002-12b>¶
兮存者㓕略之遺辭頋一世之異情兮余誰¶
者其従之惟我生之拙迂兮嗟所慕之名竒¶
挹亷清之遺風兮曰吾其進難而退易百驅¶
不加于跬歩兮&KR0077;轡疾返而莫追踐斯言之¶
不欺兮庻吾心之無愧日月忽其&KR0118;流兮老¶
忽忽而既来惟所蹈之日迷兮撫前心而自¶
非欲改故而圗新兮従靈亀而問疑兆改横¶
而上従兮史為余而告辭横為窒而善䖏兮¶
上従直逹其無巇豈外拘而中㤗兮或者既¶
<pb:KR4d0090_SBCK_002-13a>¶
塞而將遂保爾守而無變兮神明于汝其遺¶
之相利害而為術兮彼郷人其猶耻美靈龜¶
之告繇兮得我心之所止彼躚躚其安徃&KR0147;¶
安安以自恃&KR0010;冉冉以將老兮草木颯其哀¶
哀玄蝉號乎高栁兮溢菡蓞于清池宵䖝悲¶
鳴以相語兮朔雨振迅而&KR0047;窺嗟吾客于東¶
周兮周天星之三移寫我&KR0104;以命駕兮慿高¶
明以逺視覧平田以&KR0252;泱兮瞰清洛之東駛¶
山重&KR0232;而&KR0047;積兮萬嶺矗矗以鱗次微雲霮¶
<pb:KR4d0090_SBCK_002-13b>¶
䨴以忽布兮孤翼㓕没而高逝熊耳高高而¶
西峙兮女几&KR0108;湧而&KR0047;危東平川于两間兮¶
散佃漁于平地雞犬宻其相聞兮溝塍布而¶
如棊牛羊閑以就牧兮烏鳥號呼以群嬉登¶
故國之餘墟兮望遺宫之頽基傷者来世而¶
無窮兮樂者昔人其既止惟逹觀其超忽兮¶
等廢興于一視考物變以自樂兮遺餘情于¶
酒醴大人無即而非樂兮淺夫係物以自治¶
彼方窘我以局促兮我則頋歩而廣肆制&KR0104;¶
<pb:KR4d0090_SBCK_002-14a>¶
樂于在彼兮夫何貴乎明智&KR0111;吾&KR0104;以洋洋¶
兮將以語夫君子¶
張右史文集&KR0195;第二¶
