# -*- mode: mandoku-view; -*-
#+TITLE: 張右史文集
#+DATE: 2015-09-11 09:57:37.560424
#+PROPERTY: ID KR4d0090
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 48
#+PROPERTY: FILE SB04n0249-048張右史文集-卷第四十八.
<pb:KR4d0090_SBCK_048-1a>¶
張右史文集&KR0195;第四十八¶
　題䟦¶
　　　書道士齊希荘事¶
道士齊希荘頗學飬生喜㳺名山至王屋山¶
楽之不忍去搆草堂居燕真人巖前王屋多¶
栗黄葉菁及諸果&KR0188;可食者以時採收給食¶
居三年自若也一日有猴入其室希荘&KR0004;不¶
甚恠逐之不去視希荘坐&KR0120;百為従旁效之¶
希荘大恠念&KR0004;居山時客有教希荘逐猴法¶
<pb:KR4d0090_SBCK_048-1b>¶
取猴矢懸而擊之試用猴為去希荘獨喜居¶
&KR0190;日有大猴如五六&KR0010;児異甚垂毛至地熟¶
視希荘效其動作如前猴者希荘懼莫知所¶
為不敢復逐乆之猴復去希荘意欲出山未¶
决一日有人呼希荘出視有人若両髻童子¶
黄单衣緑帯目有光㒵不甚𩔖人問麻籠山¶
安自徃希荘指告之童子疾去如飛直度嶺¶
&KR0676;望視不及自是希荘夜聞舍傍百物有聲¶
一夕大雪晨出視門外人迹無&KR0190;希荘𤼵悸¶
<pb:KR4d0090_SBCK_048-2a>¶
不能復居走山下得瘖疾&KR0190;&KR0010;方愈濮陽杜¶
毅言嘗主簿王屋縣有登王屋天壇&KR0280;得方¶
玉如鏡者毅讀道家書載黄帝嘗以八方玉¶
鏡懸壇八方祀上帝云余嘗以此事語洛人¶
楊國寳&KR0063;之&KR0063;之云其故人有居嵩高者言¶
凡天下名山有神主之非有道者不得居若¶
頑然無聞徒中夜咽唾山&KR0294;笑汝齊希荘庸¶
道士僅聞飬生小術其不容于王屋之猴何¶
足恠哉¶
<pb:KR4d0090_SBCK_048-2b>¶
　　　薬戒¶
張子病痞積于中者伏而不&KR0014;下自外至者¶
捍而不得納従醫而問之曰非下之不可歸¶
而飲其薬既飲而暴下不終日而向之伏者¶
散而無餘向之捍者柔而不支焦膈導逹呼¶
吸開利快然若未始有疾者不&KR0190;日痞復作¶
&KR0300;以故薬其快然也亦如&KR0004;自是逾月而痞¶
五作五下每下輙愈然張子之氣一語而三¶
引體不劳而汗股不歩而慓膚草無所耗于¶
<pb:KR4d0090_SBCK_048-3a>¶
外而其中薾然莫知其所来嗟夫痞非下不¶
可已余従而下之術未爽也而吾之薾然者¶
獨何欤聞楚之&KR0047;有良醫焉徃而問之醫嘆¶
曰子無嘆是薾然者也凡子之術固為是薾¶
然也坐吾語汝天下之理有甚快于予心者¶
其末必有傷求無傷于終者則&KR0004;無望于快¶
吾心隂伏而陽畜氣與血不運而為痞横乎¶
子之胷中者其累大矣擊而去之不湏&KR0119;而¶
除甚大之累和平之氣不&KR0014;為也必將擊搏¶
<pb:KR4d0090_SBCK_048-3b>¶
震撓而後可夫人之和氣冲然而甚微治乎¶
其易危擊搏震撓之功未成而子之和氣嘗¶
已病矣由是&KR0026;之則子之痞凡一快者子之¶
和一傷矣不終月而快者五則子之和平之¶
氣不既索乎故膚不劳而汗股不歩而慄薾¶
然如不可終日也且將去子之痞而無害于¶
和乎子歸燕居三月而後予之薬可為也張¶
子歸燕居三月齋居而復請之醫曰子之氣¶
少完矣取薬而授之曰服之三月而疾少平¶
<pb:KR4d0090_SBCK_048-4a>¶
又三月而小康終年而復常且飲薬不得亟¶
進張子歸而行其説然其&KR0004;使人懣然遲之¶
盖三&KR0300;其薬而三反之也然日不見其所攻¶
乆較則月異而時不同盖終&KR0010;而疾平張子¶
謁醫𠕅拜而謝之坐而問其故醫曰是治國¶
之説也豈特醫之于疾哉子獨不見秦之治¶
民乎&KR0239;之以命捍而不聼令勤之以事放而¶
不畏法令不聼治之不變則秦之民嘗痞矣¶
商君見其痞也厲以刑法威以斬伐勁捍猛¶
<pb:KR4d0090_SBCK_048-4b>¶
鷙不貸毫髪痛剗而力鋤之于是秦之政如¶
建瓴流蕩四逹無敢或拒而秦之痞嘗一快¶
矣自孝公以至于二世凡幾痞而㡬快矣頑¶
者已圮強者已柔而秦之民無&KR0172;心矣故猛¶
政一快者&KR0172;心一已積快而不已而秦之四¶
肢枵然徒有其物而已民心日離而君孤立¶
于上故匹夫大呼不終日而百疾皆&KR0120;秦&KR0082;¶
運其手足肩膂而漠然不我&KR0063;矣故秦之亡¶
者是好為快者之過也昔者先王之民其&KR0004;¶
<pb:KR4d0090_SBCK_048-5a>¶
亦嘗痞矣先王豈不知&KR1154;然擊去之之為𨒪¶
也惟其有懼于終也故不敢求快于吾心&KR0278;¶
柔而撫存之教以仁義導以禮楽隂觧其亂¶
而徐除其滯使其悠然自趨于平安而不自¶
知方其未也旁視而懣然者有之矣然月計¶
之&KR0010;察之則前&KR0010;之俗非今&KR0010;之俗也不擊¶
不搏無所忤逆是以日去其戾氣而不嬰其¶
&KR0172;心于是政成教逹安楽悠乆而無後患矣¶
是以三代之治皆更&KR0190;聖人歴&KR0190;百年而後¶
<pb:KR4d0090_SBCK_048-5b>¶
# SB1_1006-057.png
# page missing
<pb:KR4d0090_SBCK_048-5b>¶
善乎董生之爱其親陳&KR0120;居飲食之莭導引¶
&KR0269;納之方以調其平居又考其方術試薬物¶
以防其疾痛務以強其身飬其夀而不知其¶
他嗚呼使誠身強而永年耶則雖樵漁以自¶
給飲水曲肱而枕之視天下所楽無以易之¶
矣反頋爵位車服飲食之奉果何物哉予讀¶
高堂延夀録既自傷致飬之不逮而嘉生之¶
能爱其親而其書可以助孝子慈孫之飬也¶
反復讀之不厭董生今有母八十餘耳目聪¶
<pb:KR4d0090_SBCK_048-6a>¶
明飲食動作如壮人余知生之方既試矣于¶
是為書其末¶
　　　書香山傳後¶
佛法自東漢明帝時始入中國而此傳天人¶
所&KR0091;荘王者以謂楚王則時未有佛所謂&KR0026;¶
世音者比丘之號無従而有與史載不合然¶
未可廢也予嘗讀宣律師傳其載天人語甚¶
多有一天人説周穆王時佛至中國與列子¶
所載西極化人之事略同不知子寓言耶抑¶
<pb:KR4d0090_SBCK_048-6b>¶
實事也佛自東漢明帝以来其書與教始大¶
行于震旦亦安知其不已嘗見神于中國乎¶
書之不見録于史册者有何限其偶遺此或¶
以為恠而不録不足恠也不然明帝夢金人¶
飛行于庭中當時何従知是為佛哉¶
　　　書錢宣靖遺事後¶
世言宣靖嘗遇善相人言其相可以學道當¶
昇舉而未&KR0014;决遂與之見華山陳圗&KR0047;陳一¶
見曰是無仙骨但急流中能勇退耳宣靖後¶
<pb:KR4d0090_SBCK_048-7a>¶
事定陵以高退冠朝廷圗&KR0047;言信矣夫能勇¶
退于富貴急流去得道不逺矣世無神仙則¶
已有則必此流爲之¶
　　　書布衾銘後¶
司馬公之儉徳盖望其眉宇聞其語言而使¶
奢逸之意消不必考其服器而後知也公薨¶
于東府某徃&KR0152;之見覆尸以布衾上有銘焉¶
盖此銘也¶
　　　書唐&KR0269;蕃傳後¶
<pb:KR4d0090_SBCK_048-7b>¶
自漢已来其能制四夷使不爲中國患者莫¶
若唐然獨一區區之&KR0269;蕃能困之豈其制之¶
未得其術耶自太宗以来固已屡失其術而¶
其尤可笑者平凉之盟也匹夫&KR0894;刀而殺人¶
則必従容伺察待其不偹而後𤼵執刀而呼¶
曰束爾手吾將殺汝則雖賁育不敢施于三¶
尺之童何則人固不可易也不然則必待狂¶
疾者也使之束手而束之告之殺而不避也¶
則亦必狂疾者&KR0269;蕃之于唐固非有深誠篤¶
<pb:KR4d0090_SBCK_048-8a>¶
信之可以不虞也方徳宗之時吾方疑之彼¶
曰必使多爾大臣而後盟惟杜希全李&KR0026;而¶
後可擇其地利則曰必&KR0058;木材而後可彼得¶
殺吾之大臣而刼二將以空泾原靈夏之偹¶
而擇險阻之地以為設伏之利此其必變之¶
迹特未曰吾將變耳彼乗吾疑而直行其謀¶
而求我成之其易我也甚矣而唐之將相大¶
臣晏然不之虞如接君子長者與之握手壇¶
上而不少偹此何以異于將殺之則告之束¶
<pb:KR4d0090_SBCK_048-8b>¶
手而偃然不拒而待死者哉彼渾瑊者忠有¶
餘而智不足者也古之善將者逺至于鄰國¶
之動静皆知之夫豈有他術哉測之以謀而¶
伺之以實爾夫縳其二將而不知三萬之卒¶
伏于肘腋而不覺也則安在其為智也嗚呼¶
平凉之盟所以大可嘆也彼為結賛之智何¶
足貴也是殺人而告之束手者之智也其為¶
智亦殆矣彼李晟之智不可與盟也是知人¶
殺之則避者之智也其可否之間亦明矣當¶
<pb:KR4d0090_SBCK_048-9a>¶
是時唐之臣如渾瑊馬燧者亦可謂善將矣¶
而猶如此况無二臣者哉¶
　　　書趙令峙字説後¶
蘇公既謫嶺外其所厚善者徃徃得罪徳麟¶
亦閒廢且十年其平生與公徃還之迹宜其¶
深微而諱之矣而徳麟不然寳藏其遺墨餘¶
藁無少棄舍此序其甲也余問其意徳麟慨¶
然曰此文章之傳者也不可使後人致恨于¶
我予曰此其先生所為篤行而剛信于為道¶
<pb:KR4d0090_SBCK_048-9b>¶
者歟¶
　　　記行色詩¶
冷於陂水淡於秋逺陌&KR0004;窮到渡頭頼是丹¶
青不能盡畫成&KR0063;遣一生愁右行色詩故待¶
制司馬公所作也公諱池以某年中嘗&KR0101;安¶
豐酒税實作此詩距今若干年其孫宏知縣¶
事刻此詩于石属予記之惟公以文學風莭¶
爲時名臣是生丞相温公以盛徳名世以直¶
道立朝名聞華夷功施社稷其完莭美行既¶
<pb:KR4d0090_SBCK_048-10a>¶
載在天下而著書立言皆足以師範来世盖¶
嘗評古今詩句著詩話一卷亦載此詩以其¶
甚工不敢以父子之嫌廢也梅聖俞以詩名¶
一時嘗言詩之工者寫難状之景如在目前¶
含不盡之意見于言外此詩有焉¶
　　　東坡書&KR0195;¶
蘇公謫居黄州時為奉議郎潘公書一&KR0195;偹¶
正書行草&KR0190;體余𠕅官于黄首尾且三年嘗¶
假此書于奉議之子大臨以為書法庚辰孟¶
<pb:KR4d0090_SBCK_048-10b>¶
秋蒙㤙守魯將之官盡出所假潘氏諸書歸¶
之獨此一&KR0195;令男秬納之箧中余與邠老皆¶
蘇學士徒也舍潘歸張奚擇焉邠老懼後東¶
坡復徵此書疑于收視之不謹也使書此以¶
為據¶
　　　書東坡先生贈孫君剛説後¶
春秋傳曰使勇而無剛者嘗㓂而速去之夫¶
果敢不畏之謂勇無所屈撓之謂剛或謂申¶
棖為剛者夫子曰棖也慾焉得剛夫使不以¶
<pb:KR4d0090_SBCK_048-11a>¶
義屈于人而所邪&KR0082;以亂其中則其行已施¶
於事者為仁孰禦哉此剛者必仁之説也蘇¶
公行已可謂剛矣傲睨雄暴&KR0127;視&KR0104;患高視¶
千古氣盖一世當與孔北海並驅而猶&KR0091;孫¶
君之剛又言其救十二人之死為剛者必仁¶
之論則孫公可知矣其子思厲&KR0894;&KR0130;文詞絶¶
人逺甚則来者未可量也余言其信¶
　　　題賈長卿讀高彦休續白楽天事¶
高彦休作唐闕史辨白楽天無因母墜井作¶
<pb:KR4d0090_SBCK_048-11b>¶
賞花新井詩賈子又従而續辨之張子曰二¶
子謂之爱白公則可矣未可謂知白公也古¶
之聖賢誰能無謗何獨楽天也哉有謂舜囚¶
堯而奪之位伊尹放太甲而王世未嘗有辨¶
舜與伊尹之非簒者也其心誠知其不然則¶
辨無自而萌於心是其為説無待而自然人¶
之飽者人誣之以飢未有自疑而辨其非飢¶
者人知舜與伊尹之非簒如自信其飽雖或¶
従而誣之而不在辨之之域矣故凡世之辨¶
<pb:KR4d0090_SBCK_048-12a>¶
己與辨人其言雖工而察其心之始萌盖其¶
於信嘗有所不足而後不&KR0014;無言彼雖不&KR0014;¶
無疑於其&KR0004;其考于理較于迹而後&KR0014;消其¶
不信之心於是乎有辨故曰二子未可謂知¶
白公也嗚呼小人之害君子也亦多術矣謗¶
之于意外惑之于疑似世之君子傍視而不¶
平者&KR0120;而與之辨&KR0120;于知之所不足故縱言¶
極口而益召天下之多言多言繁興而是非¶
足以両行于世夫惟真知而冺言者而後謗¶
<pb:KR4d0090_SBCK_048-12b>¶
止夫世之真知君子者&KR0138;㡬人則小人之毁¶
賢敗善何時而止耶悲夫¶
　　　䟦吕居仁所藏秦少㳺&KR0300;&KR0195;¶
余見少㳺&KR0300;&KR0195;多矣黄楼賦哀鎛鐘文&KR0195;卷¶
有之豈其得意之文欤少㳺平生爲文不多¶
而一二精好可傳在嶺外亦時爲文臨殁自¶
爲挽詩一章殊可悲也此&KR0195;是&KR0300;正献公者¶
今藏居仁䖏居仁好其文岀予覧之令人愴¶
恨大&KR0026;丁亥仲春張耒書¶
<pb:KR4d0090_SBCK_048-13a>¶
　　　䟦范坦所藏高閒蘇才翁帖¶
余治平末嘗見大學直講楊襃家藏唐高閒¶
上人二帖石本歐陽文忠公書其末以謂高¶
閒之書如此則韓叙乃實録矣後余官秘書¶
且十年凡秘府所藏與一時士大夫家所有¶
晉唐以来名書妙墨皆𫉬見之而高閒書絶¶
未嘗見豈閒自重其藝不𡚶為人書故後之¶
傳者少耶崇寕乙酉孟秋始見范伯&KR0130;所藏¶
千文追想楊襃石本真出一手足知退之之¶
<pb:KR4d0090_SBCK_048-13b>¶
言不𡚶也¶
張右史文集&KR0195;第四十八¶
<pb:KR4d0090_SBCK_048-14a>¶
